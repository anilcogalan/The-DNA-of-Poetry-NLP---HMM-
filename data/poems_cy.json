[
    {
        "link": "http://siir.me/baglanmayacaksin",
        "poem_text": "Bağlanmayacaksın bir şeye, öyle körü körüne.\n\"O olmazsa yaşayamam.\" demeyeceksin.\nDemeyeceksin işte.\nYaşarsın çünkü.\nÖyle beylik laflar etmeye gerek yok ki.\nÇok sevmeyeceksin mesela. O daha az severse kırılırsın.\n\nVe zaten genellikle o daha az sever seni,\nSenin onu sevdiğinden.\nÇok sevmezsen, çok acımazsın.\nÇok sahiplenmeyince, çok ait de olmazsın hem.\nHatta elini ayağını bile çok sahiplenmeyeceksin.\nSenin değillermiş gibi davranacaksın.\nHem hiçbir şeyin olmazsa, kaybetmekten de\n                   korkmazsın.\nOnlarsız da yaşayabilirmişsin gibi davranacaksın.\nÇok eşyan olmayacak mesela evinde.\nPaldır küldür yürüyebileceksin.\nİlle de bir şeyleri sahipleneceksen,\nÇatıların gökyüzüyle birleştiği yerleri sahipleneceksin.\nGökyüzünü sahipleneceksin,\nGüneşi, ayı, yıldızları...\nMesela kuzey yıldızı, senin yıldızın olacak.\n\"O benim.\" diyeceksin.\nMutlaka sana ait olmasın istiyorsan bir şeylerin...\nMesela gökkuşağı senin olacak.\nİlle de bir şeye ait olacaksan, renklere ait\n                      olacaksın.\nMesela turuncuya, ya da pembeye.\nYa da cennete ait olacaksın.\nÇok sahiplenmeden, çok ait olmadan yaşayacaksın.\nHem her an avuçlarından kayıp gidecekmiş gibi,\nHem de hep senin kalacakmış gibi hayat.\nİlişik yaşayacaksın. Ucundan tutarak..."
    },
    {
        "link": "http://siir.me/her-sey-sende-gizli",
        "poem_text": "Yerin seni çektiği kadar ağırsın\nKanatların çırpındığı kadar hafif..\nKalbinin attığı kadar canlısın\nGözlerinin uzağı gördüğü kadar genç...\nSevdiklerin kadar iyisin\nNefret ettiklerin kadar kötü..\nNe renk olursa olsun kaşın gözün\nKarşındakinin gördüğüdür rengin..\nYaşadıklarını kâr sayma:\nYaşadığın kadar yakınsın sonuna;\n\nNe kadar yaşarsan yaşa,\nSevdiğin kadardır ömrün..\nGülebildiğin kadar mutlusun\nÜzülme bil ki ağladığın kadar güleceksin\nSakın bitti sanma her şeyi,\n\nSevdiğin kadar sevileceksin.\nGüneşin doğuşundadır doğanın sana verdiği değer\nVe karşındakine değer verdiğin kadar insansın\nBir gün yalan söyleyeceksen eğer\nBırak karşındaki sana güvendiği kadar inansın.\nAy ışığındadır sevgiliye duyulan hasret\nVe sevgiline hasret kaldığın kadar ona yakınsın\nUnutma yağmurun yağdığı kadar ıslaksın\nGüneşin seni ısıttığı kadar sıcak.\nKendini yalnız hissettiğin kadar yalnızsın\nVe güçlü hissettiğin kadar güçlü.\nKendini güzel hissettiğin kadar güzelsin..\n\nİşte budur hayat!\nİşte budur yaşamak, bunu hatırladığın kadar yaşarsın\nBunu unuttuğunda aldığın her nefes kadar üşürsün\nVe karşındakini unuttuğun kadar çabuk unutulursun\nÇiçek sulandığı kadar güzeldir\nKuşlar ötebildiği kadar sevimli\nBebek ağladığı kadar bebektir\nVe her şeyi öğrendiğin kadar bilirsin bunu da öğren,\nSevdiğin kadar sevilirsin..."
    },
    {
        "link": "http://siir.me/kim-ozlerdi-avuc-iclerinin-kokusunu",
        "poem_text": "O kadar da önemli değildir bırakıp gitmeler,\narkalarında doldurulması mümkün olmayan boşluklar\nbırakılmasaydı eğer.\n\nDayanılması o kadar da zor değildir,\nbüyük ayrılıklar bile, en güzel yerde başlatılsaydı eğer.\n\nUtanılacak bir şey değildir ağlamak,\nyürekten süzülüp geliyorsa gözyaşı eğer.\n\nYüz kızartıcı bir suç değildir hırsızlık,\nçalınan birinin kalbiyse eğer.\n\nKorkulacak bir yanı yoktur aşkların,\ninsan bütün derilerden soyunabilseydi eğer.\n\nO kadar da yürek burkmazdı alışılmış bir ses,\nhiçbir zaman duyulmasaydı eğer.\n\nDaha çabuk unutulurdu belki su sızdırmayan sarılmalar,\nkara sevdayla sarıp sarmalanmasalardı eğer.\n\nBelirsizliğe yelken açardı iri ela gözler zamanla,\nöylesine delice bakmasalardı eğer.\n\nÇabuk unutulurdu ıslak bir öpücüğün yakıcı tadı\nbelki de,\nkalp, göğüs kafesine o kadar yüklenmeseydi eğer.\n\nYerini başka şeyler alabilirdi uzun gece\nsohbetlerinin,\nson sigara yudum yudum paylaşılmasaydı eğer.\n\nDüşlere bile kar yağmazdı hiçbir zaman,\nmeydan savaşlarında korkular, aşkı ağır\nyaralamasaydı eğer.\n\nSu gibi akıp geçerdi hiç geçmeyecekmiş gibi duran zaman,\nbeklemeye değecek olan gelecekse sonunda eğer.\n\nRengi bile solardı düşlerdeki saçların zamanla,\ntanımsız kokuları yastıklara yapışıp kalmasaydı eğer.\n\nO büyük, o görkemli son, ölüm bile anlamını yitirirdi,\nyaşanılası her şey yaşanmış olsaydı eğer.\n\nO kadar da çekilmez olmazdı yalnızlıklar,\nson umut ışığı da sönmemiş olsaydı eğer.\n\nBu kadar da ısıtmazdı belki de bahar güneşleri,\nher kaybedişin ardından hayat yeniden başlamasaydı eğer.\n\nKahvaltıdan da önce sigaraya sarılmak şart olmazdı belki de,\ndev bir özlem dalgası meydan okumasaydı eğer.\n\nAnılarda kalırdı belki de zamanla ince bel,\nnamussuz çay bile ince belli bardaktan verilmeseydi eğer.\n\nUykusuzluklar yıkıp geçmezdi, kısacık kestirmelerin ardından,\ndokunulası ipekten bir o kadar uzakta olmasaydı eğer.\n\nIssız bir yuva bile cennete dönüşebilirdi belki de,\nsıcak bir gülüşle ısıtılsaydı eğer.\n\nYoksul düşmezdi yıllanmış şarap tadındaki şiirler böylesine,\nkulağına okunacak biri olsaydı eğer.\n\nİnanmak mümkün olmazdı her aşkın bağrında bir\nayrılık gizlendiğine\nbelki de, kartvizitinde \"onca ayrılığın birinci\ndereceden failidir\"\ndenmeseydi eğer.\n\nGerçekten boynunu bükmezdi papatyalar,\nihanetinden onlar da payını almasaydı eğer.\n\nIssızlığa teslim olmazdı sahiller,\nkendi belirsiz sahillerinde amaçsız gezintilerle\navunmaya kalkmamış olsaydın eğer.\n\nSen gittikten sonra yalnız kalacağım.\nYalnız kalmaktan korkmuyorum da, ya canım ellerini\ntutmak isterse...\n\nEvet Sevgili,\nKim özlerdi avuç içlerinin ter kokusunu, kim\nuzanmak isterdi ince parmaklarına,\nmazilerinde görkemli bir yaşanmışlığa tanıklık\netmiş olmasalardı eğer!!"
    },
    {
        "link": "http://siir.me/ben-hayatta-en-cok-babami-sevdim",
        "poem_text": "Ben hayatta en çok babamı sevdim\nKaraçalılar gibi yerden bitme bir çocuk\nÇarpık bacaklarıyla -ha düştü ha düşecek\nNasıl koşarsa ardından bir devin\n\nO çapkın babamı ben öyle sevdim\nBilmezdi ki oturduğumuz semti\nGeldi mi de gidici - hep, hep acele işi\nÇağın en güzel gözlü maarif müfettişi\nAtlastan bakardım nereye gitti\nÖyle öyle ezber ettim gurbeti\n\nSevinçten uçardım hasta oldum mu,\nKırkı geçerse ateş, çağırırlar İstanbul\\'a\nBi helallaşmak ister elbet , diğ\\'mi oğluyla!\nTifoyken başardım bu aşk oy\\'nunu,\nOhh dedim, göğsüne gömdüm burnumu,\n\nEn son teftişine çıkana değin\nKoştururken ardından o uçmaktaki devin,\nDaha başka tür aşklar, geniş sevdalar için\nAçıldı nefesim, fikrim, canevim\nHayatta ben en çok babamı sevdim."
    },
    {
        "link": "http://siir.me/sevgi-duvari",
        "poem_text": "sen miydin o yalnızlığım mıydı yoksa\nkör karanlıkta açardık paslı gözlerimizi\ndilimizde akşamdan kalma bir küfür\nsalonlar piyasalar sanat sevicileri\nderdim günüm insan içine çıkarmaktı seni\nyakanda bir amonyak çiçeği\nyalnızlığım benim sidikli kontesim\nne kadar rezil olursak o kadar iyi\n\nkumkapı meyhanelerine dadandık\nönümüzde altınbaş altın zincir fasulye pilakisi\naramızda görevliler ekipler hızır paşalar\nsabahları açıklarda bulurlardı leşimi\nöyle sıcaktı ki çöpçülerin elleri\nçöpçülerin elleriyle okşardın beni\nyalnızlığım benim süpürge saçlım\nne kadar kötü kokarsak o kadar iyi\n\nbaktım gökte bir kırmızı bir uçak\nbol çelik bol yıldız bol insan\nbir gece sevgi duvarını aştık\ndüştüğüm yer öyle açık seçik ki\nbaşucumda bir sen varsın bir de evren\nsaymıyorum ölüp ölüp dirilttiklerimi\nyalnızlığım benim çoğul türkülerim\nne kadar yalansız yaşarsak o kadar iyi"
    },
    {
        "link": "http://siir.me/bulusmak-uzere",
        "poem_text": "Diyelim yağmura tutuldun bir gün\nBardaktan boşanırcasına yağıyor mübarek\nÖbür yanda güneş kendi keyfinde\nNe de olsa yaz yağmuru\nPırıl pırıl düşüyor damlalar\nEteklerin uça uça bir koşudur kopardın\nDar attın kendini karşı evin sundurmasına\nİşte o evin kapısında bulacaksın beni\n\nDiyelim için çekti bir sabah vakti\nErkenceden denize gireyim dedin\nKulaç attıkça sen\nPatiska çarşaflar gibi yırtılıyor su ortadan\nEge denizi bu efendi deniz\nSeslenmiyor\nDerken bi de dibe dalayım diyorsun\nİçine doğdu belki de\nİşte çil çil koşuşan balıklar\nLapinalar gümüşler var ya\nEylim eylim salınan yosunlar\nOnların arasında bulacaksın beni\n\nDiyelim sapına kadar şair bir herif çıkmış ortaya\nÇakmak çakmak gözleri\nMeydan ya Taksim ya Beyazıt meydanı\nHerkes orda sen de ordasın\nHerif bizden söz ediyor bu ülkenin çocuklarından\nYürüyelim arkadaşlar diyor yürüyelim\nÖzgürlüğe mutluluğa doğru\nHer işin başında sevgi diyor\nGözlerin yağmurdan sonra yaprakların yeşili\nBi de başını çeviriyorsun ki\nYanında ben varım"
    },
    {
        "link": "http://siir.me/kayip-cocuk",
        "poem_text": "Birden işitilmez olsun ayak seslerim;\nGölgem bir başka sokağa sapıversin;\nUnutayım bir anda her şeyi,\nNerde oturduğumu,\nBir tuhaf adem olduğumu Can adında.\nAklım arayadursun başka kapılarda kısmetimi,\nBen, bilmediğim sokaklarda bir başıma;\nGönlüm öylesine geniş, öyle ferah,\nİlk defa görmüş gibi dünyayı,\nBir şaşkınlık içinde, yeniden doğmuş gibi;\nHatırlamam artık değil mi, dostlar,\nHatırlamam artık garipliğimi?"
    },
    {
        "link": "http://siir.me/bir-cin-siiri",
        "poem_text": "Davacı zengin, davalı yoksulsa\nZenginden yana işler yasa\n\nDavacı yoksul, davalı zenginse\nDavalıda kalır yine nizalı arsa\n\nDavacı da davalı da zenginse davada\nÖzür diler çekilir aradan kadı\n\nDavacı da davalı da yoksulsa, bak,\nSade o zaman işte yerin bulur hak"
    },
    {
        "link": "http://siir.me/yesil-siir",
        "poem_text": "Baktıkça çoğalır yıldızlar gecede\nParmaklarınla sayılmaz;\nKimi duyulur, kimi duyulmaz,\nDinledikçe çoğalır gecede,\nSesler gelir,\nYa hızlıdan, ya yavaştan.\n\nHer şey kendi dilince konuşur;\nKaranlık örtse de üstünü\nGecede devam eder renk renk\nAğacın dalında, rüzgarda;\nHer şey kendi rengince konuşur.\n\nGözlerini kapatır beklerdi;\nYaprağa benzer ellerini, avuçlarını uzatır,\nBeklerdi işitinceye dek\nAğacın dalında, rüzgarda;\nYeşili duydu mu uyurdu\nRüyasında..."
    },
    {
        "link": "http://siir.me/guzel-e",
        "poem_text": "Dün gece senin küçücük elinle yalnız yattık\nYalnız senin küçücük elinle yalnızlık\nKandilli ilkokulu kadar kalabalık\nZilleri çaldığında düşlerinin\nSınıfların kapıları ardına kadar açık\nGökyüzünün, denizin, toprağın, hayalle, emeğin\nHaklı sınıfları\n\nBelki de baskın korkusuyla vefasız, akıntıya atılan\nKitaplar varya onlardan\nÖğrenmiş Marx\\'ı, gümüş balıkları\nVe belki de onun için o kadar,\nO kadar aydınlık ortalık...\n\nSen ki çicekleri toplamayan güzelim\nÇicekleri sulayan çocuk\nVe ben ki buruk ve kavruk\nBir ihtiyar adamım artık\nÖyle güzeldim ki senle, çiçeklerden çok\nVe anladım, anladım ki bir daha\nDÜŞÜNDE BİLE GÖREMEZ İŞLER\nDÜŞLERİN GÖRDÜĞÜ İŞLERİ"
    },
    {
        "link": "http://siir.me/go-home-haci-go-home",
        "poem_text": "Hişt hacı yaylan bakalım\nClosed dedik be adam\nPazdos c'est fini\nBaşını bekley'cek değiliz a sabaha kadar\nUyan bre taş arabası\nGözünü seveyim çileden çıkarma beni\nGo home hacı go home\nAman beyim allah razı olsun senden\nBişeyler söyle şu dürzüye\nKanımı kuruttu iki saattir\nNe\nAsansöre mi binmiş dedin\nFırt inip fırt çıkıyormuş\nHay yedi kat yerin dibine geçsin\nYıl oldu bu masaya çörekleneli\nWaiter aşağı waiter yukarı\nBir buçuk şise viski yuvarladı en azından\nKülahıma anlatsın o bu palavraları\nYok efendim buralarda değilmiş kendisi\nMemleketindeymiş\nNew York  mu ne karın ağrısıysa\nYüz katlı bir binadaymış\nAsansörcülük edermiş\nÜstünde kırmızı yelek\nAltında siyah pantol\nOn saattir nöbetteymiş de\nGeberiyormuş uykusuzluktan\nİne çıka zifire kararmış\nKara su inmiş ayaklarına\nYediği naneye bak\nBeni de patron sanmış\nHiç güleceğim yoktu beyim\nSahi korkmuş mu herif\nYa kovarsa beni diyor ha\nİş başında uyumasın itoğlu\nKovarım tabiy\nEvde karısı varmış bekleyen\nİki de oğlan çocuğu\nÖyleyse aklın nerdeydi ulan\nEdebinle çalışaydın\nSiz söyleyin beyim öyle di\\'mi yani\nAllah layığını versin beyim\nHerif sahiden korkuyor benden\n\nHadi hacı yürü bakalım\nBırak bu patron polimlerini\nÖyle ötlek ötlek bakma yüzüme\nHa şöyle dayan koluma doğrul\nBen de yorgunum a ziyani yok\nBir de taksi buluruz sana\nHa gayret aslanım ha gayret\nÇoğu gitti azı kaldı\n\nGo home hacı go home"
    },
    {
        "link": "http://siir.me/metamosmoris",
        "poem_text": "İlkin ELİFBA\\'ydı\nSonra ALFABE oldu\nDerken ABeCe\nŞimdi de A.B.D."
    },
    {
        "link": "http://siir.me/yaprakti",
        "poem_text": "Başka türlü bir şey benim istediğim:\nNe ağaca benzer, ne de buluta.\nBurası gibi değil gideceğim memleket\nDenizi ayrı deniz,\nHavası ayrı hava..\n\nBir başka yolculuk dalından düşmek yere\nYaşadığından uzun\n\nBir tatlı yolculuk dalından inmek yere\nAğacın yüksekliğince\nDalın yüksekliğince rüzgarda\nve bir yeni ömür\nVardığın çimen yeşilliğince\n\nNerde gördüklerim?\nNerde o beklediğim\nRengi başka\nTadı başka.."
    },
    {
        "link": "http://siir.me/sevgi-duvari-1",
        "poem_text": "Sen miydin o yalnızlığım mıydı yoksa\nKör karanlıkta açardık paslı gözlerimizi\nDilimizde akşamdan kalma bir küfür\nSalonlar piyasalar sanat sevicileri\nDerdim günüm insan arasına çıkarmaktı seni\nYakanda bir amonyak çiçeği\nYalnızlığım benim sidikli kontesim\nNe kadar rezil olursak o kadar iyi\n\nKumkapı meyhanelerine dadandık\nÖnümüzde Altınbaş, Altın Zincir, fasulye pilakisi\nArdımızda görevliler, ekipler, Hızır Paşalar\nSabahları açıklarda bulurlardı leşimi\nÖyle sıcaktı ki çöpcülerin elleri\nÇöpcülerin elleriyle okşardım seni\nYalnızlığım benim süpürge saçlım\nNe kadar kötü kokarsak o kadar iyi\n\nBaktım gökte bir kırmızı bir uçak\nBol çelik bol yıldız bol insan\nBir gece Sevgi Duvarını aştık\nDustuğum yer öyle açık seçik ki\nBaşucumda bi sen varsın bi de evren\nSaymıyorum ölüp ölüp dirilttiklerimi\nYalnızlığım benim çoğul türkülerim\nNe kadar yalansız yaşarsak o kadar iyi"
    },
    {
        "link": "http://siir.me/akdeniz-yarasiyor-sana",
        "poem_text": "Akdeniz yaraşıyor sana\n       Yıldızlar terler ya sen de terliyorsun\n       Aynı ıslak pırıltı burun kanatlarında\nHiç dinmiyor motorların gürültüsü\nKöpekler havlıyor uzaktan\nDemin bir çocuk ağladı\nFatmanım cumbadan çarşaf silkiyor yine\nAli dumdum anasına sövüyor saatlerdir\nDenizi tokmaklıyor balıkçılar\n      Bu sesler işte sessizliğini büyüten toprak\n      O sesinin sardunyalar gibi konuşkan sessizliği\n\nHayatta yattık dün gece\nÜstümüzde meltem\nKekik kokuyor ellerim hala\nSenle yatmadım sanki\nDağları dolaştım\n\nBen senden öğrendim deniz yazmayı\nElimden düşmüyor mavi kalem\nBir tirandil çıkar gibi sefere\nOkula gidiyor öğretmenim\nBen de ardından açılıyorum\nBir poyraz çizip deftere\nBir ada var sırf ebabil\nDönüyor dönüyor başımda\nSenle yaşadığım günler\nGümüş bir çevre oldu ömrüm\nDeğince güneşine\n\nNeden sonra buldum o kaçakçı mağarasını\nGözlerim kamaşınca senden\nÖlüm belki sularından kaçırdığım\nO loş suda yıkanmaktır\nDurdukça yosundan yeşil\nKulaç attıkça mavi\n\nBen düzde sanırdım yıkıntım\nÖrenim alkolik asarım\nMutun doruğundaymışım meğer\n\nSenle çıkınca anladım\nEski Yunan atları var hani\nYeleleri bükümlü\nGün inerken de öyle\nAğaçtan izdüşümleriyle\nYürüyor Balan tepeleri\nYürüyor bölük bölük can\nToplu bir güzelliğe doğru\n\nKadınım Yaraşıyorsun sen Akdenize"
    },
    {
        "link": "http://siir.me/hayal-oyunu",
        "poem_text": "Ellerindi ellerimden tutan\nEllerimdi ellerinden tutan...\nBıraktığı anda ellerimiz ellerimizi\nGökyüzüne vuracaktı gölgeleri ellerimizin\nKimbilir kaç martılar halinde...\n\nBir masada karşı karşıya\nSeyrederken dudaklarını senin,\nDile gelmiş ilk Türkçeydik...\nHenüz başlamış külrengi bahar,\nNe savaş, ne barıştık biz...\n\nBu dünyaya yeni gelmiş bir diyar\nManolyaya gece konmuş kumrular..."
    },
    {
        "link": "http://siir.me/degisik",
        "poem_text": "Başka türlü birşey benim istediğim\nNe ağaca benzer ne de buluta\nBurası gibi değil gideceğim memleket\nDenizi ayrı deniz, havası ayrı hava\nNerde gördüklerim,nerde o beklediğim\nRengi başka, tadı başka\nBir başka yolculuk dalından düşmek yere\nYaşadığından uzun\nBir tatlı yolculuk dalından inmek yere\nAğacın yüksekliğince\nDalın yüksekliğince rüzgârda\nVardığım çimen yeşilliğince"
    },
    {
        "link": "http://siir.me/degisim",
        "poem_text": "İnce uzun bir hayvan\nÇarpıyor\nÇarpıyor\nÇarpıyordu kendini taşlara.\nCanı mı sıkılıyor\nCan mı çekişiyordu yoksa?\nYok efendim dedi yanımdaki adam\nGömlek değiştiriyor yılan\nBu hallerden anlarız dedi az çok\nBiz de sınıf değişmiştik bi zaman"
    },
    {
        "link": "http://siir.me/maskulinizma",
        "poem_text": "Yaşamak ne güç şeymiş\nKadınlar öğrettiler bana\nBaşta anam\nHamamda kaynar sular dökerek başımdan...\nOnlar uyandırdılar beni çocukluktan\nErkek olup üstlerine çıkayım diye...\nBu öyle bir esastır ki\nHem yesir tüccarı olacaksın, hem yesir...\nVe vücutlarının akkağıtlarına yazdığım o şiir değil,\n                                        met-cezir...\nKadınlar doğurdular beni bağıra bağıra\nGine onlar öldürecekler beni aşktan\nBağırta bağırta..."
    },
    {
        "link": "http://siir.me/bir-sen-eksiktin-ayisigi",
        "poem_text": "Bileklerimizi morartmış yeni Alman kelepçeleri,\nOtobüsün kaloriferleri bozuldu Kaman\\'dan sonra\nSekiz saat oluyor karbonatlı bir çay bile içemedik,\nBaşımızda perensip sahibi bir başçavuş.\nNiğde üzerinden Adana Cezaevine gidiyoruz...\n\nBi sen eksiktin ayışığı\nGümüş bir tüy dikmek için manzaraya!"
    },
    {
        "link": "http://siir.me/martilar-ki",
        "poem_text": "Günlerdir körköstebek nefsimle öyle hırlı\nVe öylesine harlı ki\n  esrik nefesim\nBir kibrit tutsam parlayacak.\nBir sarnıç gemisi diyecekler alev almış\nBoğazın iki yakasından\n\noysa bir gaz tenekesiyle bir şişe mavg\nGelişi güzel mi güzel bir ocak\nSuların ortasında sevgili öfkemle benim\nYanacak bahar erişinceye değin\nSoğuktan morarmış kanatlarını\n  ısıtsın diye martılar\n\nMartılar ki sokak çocuklarıdır denizin"
    },
    {
        "link": "http://siir.me/yasasin-cumhuriyet",
        "poem_text": "Gölköy adında bir yer varmış Gelibolu'da\nTelevizyonda gösterdiler geçen gün.\nGelenek edinmiş köy halkı,\n\"Ben kendimi bildim bileli bu böyledir\"\nDiyor muhtar:\n29 Ekim'de toptan sünnet ederlermiş çocuklarını...\nDerken ekranda entarili bir çocuk belirdi\nKirvesi tutmuş kolundan\nYatırdılar bir kamp yatağına,\nArdından sünnetçi olacak zat boy gösterdi\nElinde bıçağıyla,\nÇocuk kaldırdı başını, bağırdı:\n\"Yaşasın Cumhuriyet\" diye\nBunun üzerine de ekran karardı\n\nKorkarım bu, sade gölköylülerin değil, umumumuzun\nSade küçüklerin değil, büyüklerimizin de\nDüştüğü bir tarihsel yanılgı\nÇünkü sünnet değil, farzdır Cumhuriyet"
    },
    {
        "link": "http://siir.me/buyuk-can-dedi-ki-",
        "poem_text": "Kovalamayın beni yatağa\nHiç uykum yok\nDaha lafınıza karışacağım\nOrtalığı dağıtacağım\nTelevizyonu kapatacağım\nAyçiçeği resmi yapacağım daha\nBaşparmağıma şiir okuyacağım\nIslık çalacağım\nDaha çok işim var\nGecenizi karartacağım\nKütahya vazonuzu kıracağım\nVakitsiz yatırmayın beni\nDaha çok erken"
    },
    {
        "link": "http://siir.me/mare-nostrum",
        "poem_text": "En uzun koşuysa elbet\nTürkiye\\'de de Devrim\nO, onun en güzel yüz metresini koştu\nEn sekmez luverin namlusundan fırlayarak ...\nEn hızlısıydı hepimizin,\nEn önce göğüsledi ipi...\nAcıyorsam sana anam avradım olsun\nAma aşk olsun sana çocuk, Aşk olsun"
    },
    {
        "link": "http://siir.me/menapoz",
        "poem_text": "Yardımı kesildi ya Amerikan Dostluğunun\nGençler, kendinize mukayyet olun!\nKime saldıracağı belli olmaz haaa\nAdetten kesilmiş kibar o...punun."
    },
    {
        "link": "http://siir.me/sardunyaya-agit",
        "poem_text": "İkindiyin saat beşte\nBaşgardiyan Rıza başta\nKaralar bastı koğuşa\nIkindiyin saat beşte\n\nSeyre durduk tantanayı\nTutuklayıp sardunyayı\nAttılar dipkapalıya\nİkindiyin saat beşte\n\nYataklık etmiş zaar\nSuçu tevatür ve esrar\nElbet bir kızıllığı var\nIkindiyin saat beşte\n\nDirlik düzenlik kurtulur,\nMüdür koltuğa kurulur\nÇiçek demire vurulur\nİkindiyin saat beşte\n\nCanların gözü yaşta,\nAklı idamlık yoldaşta,\nYeşil ölümle dalaşta\nİkindiyin saat beşte"
    },
    {
        "link": "http://siir.me/ellerimde-bir-goztasi",
        "poem_text": "Ellerimde bir göztaşı, gözlerim boş gidiyordum\nNe bileyim, bir damlanın böyle deniz olduğunu\nŞaştım, mavi bir fal gibi açılınca önümde\nGiritli bir ölümüm varmış, bir balıkçı fitil gibi\nPatlayacakmış avucunda otuz çubuklu gençliğim\nÜç günde mi desem, üç gökte, üç kulaçta mı\nBen ki, o camgöbeği çiçekler açan ağaç\nKırılmaz bardaklar gibi tuzla buz olacakmış\nNe zaman boğulsam böyle yosun kokuyordu ışık\nSabahcı kahvelerde bir çiroz ötüyordu\nVe dalgalarımı geçen o deniz şoförleri\nBöyle uyur düşlere bindirmiş gemiler\nUyuklar gibi üstünde mermer masaların\nBir tahta parçasıydım, osmanlı bir kazadan kalmış\nYüzüyordum, islam kaptanın ahşap ayağında\nÖbür tahtalara öbür insanlara doğru\nCumhurdu mürekkep balığı, simsiyah yüzüyordum\nNe bileyim, bir korkunun böyle destan olduğunu\nAğardım, nisanlayınca gece, ve yavrulayan yalnızlık\nYa da ilk insanın doğduğu, öldüğü dağdı Moby Dick\nNefes aldıkça filbahriler köpürüyordu sulardan\nÇanlar çalıyor kulaklarımda, yunuslar yarışıyordu\nAlyuvarlar, dolkuşları ve rüzgar midyeleri\nDedim, dünya gibi bulut yok dünya üstünde\nEllerimde bir göztaşı, gözlerim boş gidiyordum\nNe bileyim, bir türkünün böyle Veysel olduğunu\nAçıldım, çıkmaz bir sokak gibi, kapanınca denizde."
    },
    {
        "link": "http://siir.me/belkim-bir-kertenkeleyim",
        "poem_text": "Belkim bir kertenkeleydim\n piç edilmiş bir yağmurun serini\nbir güzelin çirkiniydim\n çirkinlerin en güzeli\nyeşil koşsa güneşlerin gölgesi\n ben en hızlı yeşiliydim\nkurbağa yarışlarında annemin\n\nçatal matal kaç çataldım kim bilir\n bin dereden bir kendimi getirdim\nhaydan gelip huya giden bir huysuz\n heyheyler içinde bir heydim\nbelkim yedi belkim sekiz belaydım\n\ndüdük çalar hırsızlanmış polisler\n ben korkudan üstlerime işerdim\nüç yıldızlı bir albaydı gökyüzü\n karşısında önüm açık gezerdim\nağzı bozuk meymenetsiz bir ozan\n rus cenginde çağanozdum bir zaman\n\niki gözüm iki koltuk-eviydi\n mavilerim bir miyobun koynunda\nkendi düşen köyler kentler ağlamaz\n sur dışında ben oturur ağlardım\nekmek diye bağrışırdı bebeler\n elma derler ben ortaya çıkardım\nağıtlarla kutlanırdı İsa-doğdu gecesi\n fildişinden bir kuleydim yıktım kendimi\n\nbilmem hangi keloğlanın fesiydim\n bir püskülsüz sümbülteber tohumu\nfesleğenler yaprak dökmüş şerrimden\n bir naraydım kimse bilmez nereden\nya yakından ya uçmaktan gelirdim\n belkim ince belkim kalın bir sestim\nbelkilerin kol gezdiği saatta\n belkim belki bile değildim."
    },
    {
        "link": "http://siir.me/poetika",
        "poem_text": "Yalnızlığı sevmiyorum\nYalnız kim ola ki\nKendim...\nKendimin kendini sevmiyorum\nKediler hariç...\n\nKahve ocakçısı olacaktım ben\nTuttum kavlimi\nYazdıklarımsa hep nafile\nHep nişanlı angaje ısloganlı\nCan, diyorlar, bir kahve yap şu dümenin ağzına\nKallavi olsun!\n\nBende yoksa kahve, yemişçiden tedariklenip\nVe cezveyi  ateşe sürüp, üstüne yemeni, şekerini\nTaşırmadan pişiriyorum\n\nBiliyorum, bilmez miyim bu kahve ocağınnan\nOcağımızı bucağımızı\nIsıtamayacağımı!\n\nİşte onun içinde de içim titreyerek\nCezvenizi sürüyorum ateşe"
    },
    {
        "link": "http://siir.me/hayir",
        "poem_text": "Dinlensin diyedir gözlerimiz\nBu önümüzde açılıp giden manzara;\nBu dünya, yoruldu mu kuşlar konsun diyedir,\nVe tanrılar boşluktan bıkınca.\n\nEllerimize malum olur nedense\nSuların rengi balıklarıyla, çiçekleriyle,\nDüşünmenin huzuru ayan olur;\nSoğuğun sessizliği hakeza.\n\nYuvarlanan yıldızlar içinde saçlarımız,\nBoylarımız büyür usul usul;\nDuyulmasın diye gürültüler uykularda\nYağmurlar yağar geceleri."
    },
    {
        "link": "http://siir.me/ay-ay-ay-",
        "poem_text": "Şu gökteki ay var ya\nŞu boktan şu yarım ay\nBakarsan bakarsan bakarsan\nBi tek sözüme bakıyor benim\n                            dolunay olmak için\n\nO bana bakıyor\nBen ona.\nO bana bakıyor\nBen ona,\nHepimiz ama\nHepimiz\nHepimiz\nBakıyoruz hep birbirimize\nbakıyoruz hep bakıyoruz\nADAM olmak için hep\n\nAy! Ay! Ay!\n\nO bana bakıyor\nBen ona.\nO bana bakıyor\nBen ona\nCanım yanarcasına\nNe zaman\nAma ne zaman olacak bu iş?\n\nBakıyorum bakıyorum da aya\nBakıyorum da ayın ayaklarına\nYatırmışlar yine Ahmed’i falakaya"
    },
    {
        "link": "http://siir.me/yangin-var-1",
        "poem_text": "Aslı mı? Belki.\nOdalık mı? Asla!\nNe Matisse'den ne de Çırağan Sarayından!\nBir sobaydı Allah tarafından o deli hatun\nUpuzun saçlarıyla bir demir-döküm...\nYaktıkça kendini nefsinle nefesimle\nYandıkça duşistandan düşürdüğüm odun\nIsınırdı oda, ısınırdı ev, ısınırdı acun\nO da, ben de, yan yana ve yana yana\nSevişerek ölmeyi öğrendik sonunda\nOndan şimdi böyle Ortalık duman\nBaksana baharlar yağıyor üstümüze ağaçlardan\nAslı varsa onun\nKi kerem edin ki var\nO sobaysa\nBen de ona yangınım yangın"
    },
    {
        "link": "http://siir.me/besik-durtmesi",
        "poem_text": "Kuzu gibi olun diyorlar\nBüyüyüp ortaya çıkınca\nKoyun gibi gütmek için sizi"
    },
    {
        "link": "http://siir.me/igneli",
        "poem_text": "ANAM BABAMA AŞIK OLMUŞ,\nBABAM DA ANAMA.\nGEZELİM BU ÇARŞAMBA DEMİŞ BABAM.\nSUR-DİŞLİ ANAM, ÖYLE ŞIK BİR FİSTANI YOK,\nABLASININ NİŞANLIĞINI İSTEMİŞ ÖDÜNÇ,\nTEYZEM DAHA TOPLU, OTURMAMIŞ ÜSTÜNE ENTARİ,\nTEYELLE, İĞNEYLE AYARLAMIŞLAR ÜSTÜNE\nANAMIN.\nBABAM, KAVİLLERİ ÜZRE, GELİP TOPKAPI DIŞINDAKİ EVLERİNE,\nANAMI ALIP, KAÇBİR TIRAMVAYLAN AKTARMA,\nBEBEĞE GÖTÜRMÜŞ O AFRODİT\\'İ\nBEBEK SIRTLARINA ÇIKMIŞLAR.\nBABAM OTURTMUŞ ANAMI ÇAYIRA,\nDENİZİ GÖSTERMİŞ,\nİYİ ŞEYLERDEN SÖZ ETMİŞLER,\nDERKEN ÖPECEK OLMUŞ ANAMI,\nANAM ÇOKTAN RAZI.\nBABAM EL ATINCA ORASINA, BURASINA,\nFİSTANDAKİ İĞNELER BATMAZ MI ELİNE!\nAY! DEMİŞ BAĞIRMIŞ BABAM...\nO GÜN, O ÇAYIRDA, O AN\nDÜŞTÜĞÜM İÇİN BEN ANAMIN İMGELEMİNE,\nYAŞAMDA DA, ŞİİRDE DE\nBÖYLE İĞNELİ KONUŞMAKLIĞIM."
    },
    {
        "link": "http://siir.me/yasasin-cazin-getirdigi-devrim",
        "poem_text": "Hiçkimse kalmadı\nÇiçekler çarpık açıyorlar\nAmpüller eğriydi\nMerdivenlerden çıkamıyordum\nTavan basıktı\nSifon işlemiyordu\nSıçamıyordum\nİşeyemiyordum\nBir ölü militan baharı\nBir apartman dairesinde bekliyordum\nBen ki beklemeyi sevmem\nBeklemek benim için bir azap olduğuna göre\nBeni gazaba getirir\nTramvay ihtiyarı duraklarında bekleye bekleye\nİhtiyarlamış bir komünist olarak\nGitardan çıkan tın sesleri\nBeni yeniden adam edecektir\nHavada havva olan bir adem\nVe yaklaşırken bütün güzellikleri baharla birlikte\nArkadaşlarım olan cazcılar\nElbette bulacaklar bir acıbadem\nVe biz yaşamayı yeniden kuracağız\nBu zıkkım denilen ritim\nVe stringtin\nHepimiz yaşamaktaki inkılap içinde değiliz\nYaşasın cazın getirdiği devrim."
    },
    {
        "link": "http://siir.me/itiraza-itirazim-var",
        "poem_text": "Süt limanlarında poyrazlarla lodoslar oluyorum\nDöndükçe, döndükçe başım, martılar kusuyorum\nDerya bir Kuran-ı Kerim yapraklarını bir bir açıyorum\nKarış, karış, karış, karış, karış, karış, karış karıştırıyorum\nBakara oynuyorum Fatiha\\'nın Bakara suresiyle\nVe zarlarla ki hepsi ayrı bir Sure alayıdır\nNedir diye, nemenedir bu arabesk diye diye\nMartılar bu şakası yok, akaraplar tarafından ağlanılan\nBir mersiye - şad olsun ruhu - Tamburi Cemil Bey\\'e\nOdeon bir rekorla koşan bir gramafonmuş bu dünya\nKurdukça dönüyorum, döndükçe çalıyor, çalınıyorum\nBen ki Kibariye bir hırsız ve Ferdi Tayfur kadar eski bir sipiker ve\n                                                         kokoyiniman\nKendimden kendimi çalıyorum, kendimle, kendimle kendimi\nYaşasın mahşere dek bu kısır olmayan döngü\nYaşasın Veli`fendiler\\'de mahşerin o dokuz doğuran süvarisi\nBenden önce de vardı, benden sonra da tufan\nYaşamak ölünmez ki yaşamayı yaşamaklan\nGönderin de Hasan-hüseyin emminin, dalgalandıkça bu kırmızı don\nBir arabesk bu, ister sol olsun, ister sağ\nVe indikçe kustuğum martıların güzel gözlerinden yaşlar\nÇaputlar kalkıp kalkıp Marmara\\'nın dalga kıranlarından\nKondu-konacak geceleri Hacı Bektaş-ı Veli\\'nin türbesindeki o milyon\n              yıllık dut ağacının dallarına\nBu şiir ve bu nane, ifademe mani olmayan bir damla meni\nLumpen kesilmiş şahsımın kuzgunlaşmasıyla birden göğe ağan\n                                     ve ağaran meçhul bir artısıyla\nKi istersen demevi bir RH pozitif de olabilir.\nİşte bu şiirin kendini çektikten sonra Kodak\\'la nefsine nefes etmesidir\nZaten şiir denen nesne, eski bir an\\'aneyle, doğan çocuğun kulağına\n        ezan makamıyla isminin üflenmesidir\nYa da tınlatmaktır içinle için için olan tambur ola ki evreni\nVe de çınlasın deyuu Neyzen\\'in neyi (görülmemiş hiç neyin çınladığı\nbu ana dek)\nVe en arabesk ve en çağdaş adamımız Orhan Veli\\'nin kuzular kulağına\nMaraz ve menapoz, muhteris ve muteriz itirazlara itirazim var,\nitirazim, itirazim\nAma halka, halka halka halkalanan halka dünden ve yarından\n                         her zaman razıyım."
    },
    {
        "link": "http://siir.me/akis",
        "poem_text": "Sen çaldıkça Teodorakis\nBir mor yağıyor üstüme...\nDudaklarım öpüşmekten mosmor...\nBir putum sanki ilahilerle\nDenize fırlatılmış\nVe bir deniz yağıyor üstüme\nBakma sen sevgili Teodorakis\nAçgözlü güvercinlerin didiştiklerine!\nAvluların o en çakırkeyiflisine\nMısır daneleri gibi serpilmişler ama\nMısır danesi değil ki bu adalar\nNe de biz güverciniz...\n\nSekerek o güneş güzeli çakılların üzerinden\nÇıplak ayaklarımızın su sesleriyle\nBirbirimize\nVe kendimize\nBilakis\n\nSen çaldıkça Teodorakis\nBir mor yağıyor üstüme"
    },
    {
        "link": "http://siir.me/epigram-4",
        "poem_text": "Marx’ın da pek sevdiği bir Latin sözünü anımsıyorum\nNihil humanum mihi alienum est\nBu sözün altına ben de imzamı basıyorum\nİnsana ilişkin ne varsa kabulüm\nŞu hümanistler hariç"
    },
    {
        "link": "http://siir.me/yavas-",
        "poem_text": "Kafeslerin arkasında oturmuş, ince uzun gemiler gibi\n                                        limanda,\nOlabileceklerden bahseder elleri, başlanmamış\n                                        nakışlarda,\nKendi güzelliğini seyreder gergefte kızlar."
    },
    {
        "link": "http://siir.me/demin",
        "poem_text": "Kasvet, elinde bir paslı makas,\nİstanbul\\'un asma köprülerini kesti.\nSevdamızın ipinde cirit oynayan cambaz\nŞimdi bir kör satırdır içimizde.\nHa düşer,\nHa düşer,\nHa düşer...\nBaşımızın üstünde demin gülüp duran gökyüzü\nYedekte bir salapurya şimdi"
    },
    {
        "link": "http://siir.me/helsinki-ergecsel-sozlesmesi",
        "poem_text": "KİMİ İÇİN ERKEN KİMİ İÇİN GEÇ\nAMA ERGEÇSELDİR ÖLÜM\nÖNÜNE DİKİLSE DE KİMİ UZUN KİMİ PUT\nTEK GÖZLÜ CANAVARLAR KAYALAR\nUFUK GÖRÜNECEKTİR ENİNDE SONUNDA\nYÜZDÜĞÜNE GÖRE YAŞAM DENEN BU DENİZDE\nBİR GÜN BOĞULACAKSIN İÇİNDE\nANAFORA KAPILDIM DEME\nANAFOR DA BİZİM İÇİMİZDE\nŞİLE\\'NİN İMRENDİ\\'SİNDE"
    },
    {
        "link": "http://siir.me/ya-u",
        "poem_text": "Elektrikler söndü dün gece,\nZorbela toplayıp satrancın taşlarını\nM E C B U R E N yattık\n\nSimsiyah kediler gibi dolaşıyor koğuşta\nUyuyan dostların nefesleri.\nD O L A Ş S I N L A R   azıcık !\n\nTam ben de eve doğru açılıyordum\nŞıpırdatmadan hiç kürekleri,\nYanmaz mı o tepemdeki yüz mumluk ışık!\n\nBir kürek mahkumunu Boğazda sandal sefasına\nHaklılar, bırakmazlar tabii ama...\nYa\\'u ne güzel şeymiş meğer K A R A N L I K !"
    },
    {
        "link": "http://siir.me/bayramlik",
        "poem_text": "Koyunlar keçiler ve koçlar için\nNe kadar bayramsa Kurban Bayramı\nBu barış var ya, bu barış\nCephedekiler için o kadar barış"
    },
    {
        "link": "http://siir.me/ukte",
        "poem_text": "Dünyamın güzeli martılar\nSizden nasıl da yok yere korkmuşum\nKaşık Ada’nın orda!\n\nDalın üstüme dalın\nVurun beni, vurun\nDenizanası kokan gagalarınızla!\nAh sizden ben nasıl da yok yere korkmuşum!\n\nBilmiyordum ki çünkü\nBen hem balığım hem kuşum\n\nBen ama hala anlayamıyorum ki\nBunca zaman niye sizden ayrı oturmuşum"
    },
    {
        "link": "http://siir.me/danton-un-caydanligi",
        "poem_text": "Kırılan bir çaydanlıktı biz öyle sandık\nYa da bir yıldız uyanmış sonra uyanıvermiş\nÖyle şaşılası bişey ki şaşmadım bile\nSen söyledin Türkçe yüzermiş Capon balıkları\nSen hep böyle güneşli yalanlar söyle\nBen toplarım parçalarını\nKırk yılın Halimesi böyle bir güvercin\nOturup ağda yapsın düpedüz Devrim\nBu bir değil iki değil dördüncü bacağı\nHalime kopardıkça dünya yenileniyor\nBu el yeni abeceyle yazılmış bir el\nLaik bir bacağı sıvazlıyor\n\nKomşular kibar evler  dağa çıkmışlar dünden.  Biz de\nHalimeyle vatanı süpürüyorduk.  Dışarıdan hariciyeli\nbir ses: (Affedersin! Affedersin! Affedersin! Yangın\nmerdiveniniz yanıyor!)  Ne bu curcuna be!  Gözünü\nkapan gelmiş!  İyi ya dedim, kapattım pencereyi. Biz\nde çaydanlık kırıldı sandık!...\n\nKırk yılın Halimesi böyle bir güvercin\nOturup ağda yapsın düpedüz Devrim"
    },
    {
        "link": "http://siir.me/tabir-icin-bir-ruya",
        "poem_text": "Hiç mi sabah görmedik yani !\nBöyle yeşil gökyüzü mü olurmuş !\nO karpuzu hangi dürzü astı oraya ?..\nVur bıçağı , bakma yaşın gözüne !\nÇal bıçağı parmaklıklar arasından\nKi yarılsın çil çubuklu -kabuğu\nÇatırdıya çatırdıya !..\nVur pençe-i Ali\\'deki şemşir aşkına !\nVur ki çıksın,\nÇıksın gayri ortaya\nKuyu- yeşil hapislere sığmayan,\nKan-davalı ,\nDelikanlı\nKızılbaş !.."
    },
    {
        "link": "http://siir.me/opus-corpus-1999",
        "poem_text": "GÜMÜŞ KANATLARIYLA BEZMİMİZE GELEN\nO HURİLER O KUMRULAR\nYAŞAMI YAŞATMAK İÇİN\nSEVİŞMEYİ İLAN EDİYORLAR\n\nHUU ÇEKEREK İÇLERİNDEN\nHAKURAN KAFESLERİNDEN\nİNDİREREK DARAĞAÇLARINI YAPRAK YAPRAK\nBACH\\'IN YEPYENİ BİR YAPITINI ÇALIYORLAR\nSİYAH BEYAZLARIYLA\nKUMRULAR Kİ MAKAMLARI CENNET\n\nMEKANIMI CENNET EDİYORLAR BENİM DE\nTÜREMİŞİM BİR TUBA AĞACININ KÖKLERİNE\nGÖZYAŞLARIMLA DÜŞÜNÜYORUM O GELMEYEN GELECEĞİ\nYAŞAMI YAŞATMAK İÇİN"
    },
    {
        "link": "http://siir.me/otuz",
        "poem_text": "Gardiyandı başımıza, kurt gibi bir gardiyan...\nBaşı belaya girdi bir esrar dalgasından.\nKuzu kuzu volta atıyor şimdi avluda.\nSine-i millete döndü Ramazan"
    },
    {
        "link": "http://siir.me/al-bir-uzun-hava",
        "poem_text": "Çekirgeydi Raşko'nun elindeki güvercin\nRaşko'da mengeneydi, bu beynimizde kalsın!\nÇekmişler ıstor diye muhribin dumanını\nBöyle aşk, böyle barış, Allah belamı versin!\n\nBugün kitabımı verdim tek pedal matbaaya\nBu yol beni götürür sağlam Selimiye'ye\nAğlıyorsam gözyaşım iki gözüme dursun\nVermişim ben canımı al-uzun bir havaya"
    },
    {
        "link": "http://siir.me/cankurtaranla",
        "poem_text": "Yardın be cancağızım\nYardın sonunda şu Beyoğlu trafiğini\nİlkyardım pamuklarıyla\n                                 o ölümcül acelenden\nKorna çiçekleri açıyor şimdi\n                              yaralarının üzerinde\nÖlen yok sen gibi güzel\nSınıfsal ecelinden"
    },
    {
        "link": "http://siir.me/lavinia",
        "poem_text": "Sana gitme demeyeceğim.\nÜşüyorsun ceketimi al.\nGünün en güzel saatleri bunlar.\nYanımda kal.\n\nSana gitme demeyeceğim.\nGene de sen bilirsin.\nYalanlar istiyorsan yalanlar söyleyeyim,\nİncinirsin.\n\nSana gitme demeyeceğim,\nAma gitme, Lavinia.\nAdını gizleyeceğim\nSen de bilme, Lavinia.\n\n\n                                         1957"
    },
    {
        "link": "http://siir.me/sessiz-gemi",
        "poem_text": "Artık demir almak günü gelmişse zamandan\nMeçhule giden bir gemi kalkar bu limandan.\n\nHiç yolcusu yokmuş gibi sessizce alır yol;\nSallanmaz o kalkışta ne mendil, ne de bir kol.\n\nRıhtımda kalanlar bu seyahatten elemli,\nGünlerce siyah ufka bakar gözleri nemli,\n\nBiçare gönüller! Ne giden son gemidir bu!\nHicranlı hayatın ne de son matemidir bu.\n\nDünyada sevilmiş ve seven nafile bekler;\nBilmez ki giden sevgililer dönmeyecekler.\n\nBir çok gidenin her biri memnun ki yerinden,\nBir çok seneler geçti; dönen yok seferinden."
    },
    {
        "link": "http://siir.me/desem-ki",
        "poem_text": "Desem ki vakitlerden bir nisan akşamıdır\nRüzgarların en ferahlatıcısı senden esiyor\nSende seyrediyorum denizlerin en mavisini\nOrmanların en kuytusunu sende görmekteyim\nSenden kopardım çiçeklerin en solmazını\nToprakların en bereketlisini sende sürdüm\nSende tattım yemişlerin cümlesini\nDesem ki sen benim için,\nHava kadar lazım,\nEkmek kadar mübarek,\nSu gibi aziz bir şeysin;\nNimettensin, nimettensin.\nDesem ki...\nİnan bana sevgilim inan\nEvimde şenliksin, bahçemde bahar;\nVe soframda en eski şarap.\nBen sende yaşıyorum,\nSen bende hüküm sürmektesin.\nBırak ben söyleyeyim güzelliğini,\nRüzgarla nehirlerle, kuşlarla beraber.\nGünlerden sonra bir gün,\nŞayet sesimi fark edemezsen\nRüzgarların nehirlerin kuşların sesinden,\nBil ki ölmüşüm.\nFakat yine üzülme müsterih ol\nKabirde böceklere ezberletirim güzelliğini\nVe neden sonra\nTekrar duyduğun gün sesimi gök kubbede\nHatırla ki mahşer günüdür\nOrtalığa düşmüşüm seni arıyorum"
    }
]