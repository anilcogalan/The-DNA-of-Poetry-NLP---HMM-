[
    {
        "link": "http://siir.me/seni-dusunmek",
        "poem_text": "Seni düşünmek güzel şey,\nümitli şey,\ndünyanın en güzel sesinden\nen güzel şarkıyı dinlemek gibi birşey...\nFakat artık ümit yetmiyor bana,\nben artık şarkı dinlemek değil,\nşarkı söylemek istiyorum..."
    },
    {
        "link": "http://siir.me/bence-simdi-sen-de-herkes-gibisin",
        "poem_text": "Gözlerim gözünde aşkı seçmiyor\nOnlardan kalbime sevda geçmiyor\nBen yordum ruhumu biraz da sen yor\nÇünkü bence şimdi herkes gibisin\n\nYolunu beklerken daha dün gece\nKaçıyorum bugün senden gizlice\nKalbime baktım da işte iyice\nAnladım ki sen de herkes gibisin\n\nBüsbütün unuttum seni eminim\nMaziye karıştı şimdi yeminim\nKalbimde senin için yok bile kinim\nBence sen de şimdi herkes gibisin"
    },
    {
        "link": "http://siir.me/tahirle-zuhre-meselesi",
        "poem_text": "Tahir olmak da ayıp değil Zühre olmak da\nhattâ sevda yüzünden ölmek de ayıp değil,\nbütün iş Tahirle Zühre olabilmekte\nyani yürekte.\n\nMeselâ bir barikatta dövüşerek\nmeselâ kuzey kutbunu keşfe giderken\nmeselâ denerken damarlarında bir serumu\n                             ölmek ayıp olur mu?\n\nTahir olmak da ayıp değil Zühre olmak da\nhattâ sevda yüzünden ölmek de ayıp değil.\n\nSeversin dünyayı doludizgin\nama o bunun farkında değildir\nayrılmak istemezsin dünyadan\nama o senden ayrılacak\nyani sen elmayı seviyorsun diye\nelmanın da seni sevmesi şart mı?\nYani Tahiri Zühre sevmeseydi artık\nyahut hiç sevmeseydi\nTahir ne kaybederdi Tahirliğinden?\n\nTahir olmak da ayıp değil Zühre olmak da\nhattâ sevda yüzünden ölmek de ayıp değil."
    },
    {
        "link": "http://siir.me/piraye-icin-yazilmis-saat-21-siirleri-24-eylul-1945",
        "poem_text": "En güzel deniz :\n                      henüz gidilmemiş olanıdır.\nEn güzel çocuk :\n                     henüz büyümedi.\nEn güzel günlerimiz :\n                      henüz yaşamadıklarımız.\nVe sana söylemek istediğim en güzel söz :\n                    henüz söylememiş olduğum sözdür..."
    },
    {
        "link": "http://siir.me/ben-senden-once-olmek-isterim",
        "poem_text": "Ben\nsenden önce ölmek isterim.\nGidenin arkasından gelen\ngideni bulacak mı zannediyorsun?\nBen zannetmiyorum bunu.\nIyisi mi,beni yaktırırsın,\nodanda ocağın üstüne korsun\niçinde bir kavanozun.\nKavanoz camdan olsun,\nşeffaf, beyaz camdan olsun\nki içinde beni gorebilesin\nFedakarliğimi anlıyorsun\nvazgeçtim toprak olmaktan,\nvazgeçtim çiçek olmaktan\nsenin yanında kalabilmek için.\nVe toz oluyorum\nyaşiyorum yanında senin.\nSonra, sen de ölünce\nkavanozuma gelirsin.\nVe orada beraber yaşarız\nkülümün içinde külün\nta ki bir savruk gelin\nyahut vefasız bir torun\nbizi ordan atana kadar...\nAma biz\no zamana kadar\no kadar\nkarışacağız\nki birbirimize,\natıldığımız çöplükte bile zerrelerimiz\nyan yana düşecek.\nToprağa beraber dalacagız.\nVe bir gün yabani bir çiçek\nbu toprak parçasndan nemlenip filizlenirse\nsapında muhakkak\niki çiçek açacak :\nbiri sen\nbiri de ben.\nBen\ndaha ölümü düşünmüyorum.\nBen daha bir çocuk doğuracağım\nHayat taşıyor içimden.\nKaynıyor kanım.\nYaşayacağım, ama ,çok, pek çok,\nama sen de beraber.\nAma ölüm de korkutmuyor beni.\nYalnız pek sevimsiz buluyorum\nbizim cenaze şeklini.\nBen ölünceye kadar da\nBu düzelir herhalde.\nHapisten çıkmak ihtimalin var mı bugünlerde?\nIçimden bir şey :\nbelki diyor."
    },
    {
        "link": "http://siir.me/seviyorum-seni",
        "poem_text": "Seviyorum seni\nekmeği tuza banıp yer gibi\n\nGeceleyin ateşler içinde uyanarak\nağzımı dayayıp musluğa su içer gibi\n\nAğır posta paketini\nneyin nesi belirsiz\ntelaşlı, sevinçli, kuşkulu açar gibi\n\nSeviyorum seni\ndenizi ilk defa uçakla geçer gibi\n\nİstanbul\\'da yumuşacık kararırken ortalık\niçimde kımıldayan birşeyler gibi\n\nSeviyorum seni\nYaşıyoruz çok şükür der gibi."
    },
    {
        "link": "http://siir.me/bir-ayrilis-hikayesi",
        "poem_text": "Erkek kadına dedi ki:\n- Seni seviyorum,\nama nasıl?\navuçlarımda camdan bir parça gibi kalbimi sıkıp\nparmaklarımı kanatarak\nkırasıya,\nçıldırasıya...\nErkek kadına dedi ki:\n- Seni seviyorum,\nama nasıl?\nkilometrelerce derin, kilometrelerce dümdüz,\nyüzde yüz, yüzde bin beşyüz\nyüzde hudutsuz kere yüz...\nKadın erkeğe dedi ki:\n- Baktım\ndudağımla, yüreğimle, kafamla;\nseverek, korkarak, eğilerek,\ndudağına, yüreğine, kafana.\nŞimdi ne söylüyorsam\nkaranlıkta bir fısıltı gibi sen öğrettin bana...\nVe artık\nbiliyorum:\nToprağın\nYüzü güneşli bir ana gibi\nEn son, en güzel çocuğunu emzirdiğini...\n\nFakat neyleyim\nsaçlarım dolanmış\nölmekte olanın parmaklarına\nbaşımı kurtarmam kâbil\ndeğil!\nSen\nyürümelisin,\nyeni doğan çocuğun\ngözlerine bakarak...\n\nSen\nyürümelisin,\nbeni bırakarak...\n\nKadın sustu.\n\nSARILDILAR\n\nBir kitap düştü yere...\nKapandı bir pencere...\n\nAYRILDILAR..."
    },
    {
        "link": "http://siir.me/yasamaya-dair-i",
        "poem_text": "Yaşamak şakaya gelmez,\nbüyük bir ciddiyetle yaşayacaksın\n                     bir sincap gibi mesela,\nyani, yaşamanın dışında ve ötesinde hiçbir şey beklemeden,\n                      yani bütün işin gücün yaşamak olacak.\n\nYaşamayı ciddiye alacaksın,\nyani o derecede, öylesine ki,\nmesela, kolların bağlı arkadan, sırtın duvarda,\nyahut kocaman gözlüklerin,\n                     beyaz gömleğinle bir laboratuvarda\n                               insanlar için ölebileceksin,\n                     hem de yüzünü bile görmediğin insanlar için,\n                     hem de hiç kimse seni buna zorlamamışken,\n                     hem de en güzel en gerçek şeyin\n                                  yaşamak olduğunu bildiğin halde.\n\nYani, öylesine ciddiye alacaksın ki yaşamayı,\nyetmişinde bile, mesela, zeytin dikeceksin,\n         hem de öyle çocuklara falan kalır diye değil,\n         ölmekten korktuğun halde ölüme inanmadığın için,\n                                yaşamak yanı ağır bastığından."
    },
    {
        "link": "http://siir.me/mavi-gozlu-dev-minnacik-kadin-ve-hanimelleri",
        "poem_text": "O mavi gözlü bir devdi.\nMinnacık bir kadın sevdi.\nKadının hayali minnacık bir evdi,\n                       bahçesinde ebruli\n                                 hanımeli\n                                           açan bir ev.\n\nBir dev gibi seviyordu dev.\nVe elleri öyle büyük işler için\n                          hazırlanmıştı ki devin,\nyapamazdı yapısını,\n                         çalamazdı kapısını\nbahçesinde ebruli\n                   hanımeli\n                             açan evin.\n\nO mavi gözlü bir devdi.\nMinnacık bir kadın sevdi.\nMini minnacıktı kadın.\nRahata acıktı kadın\n            yoruldu devin büyük yolunda.\nVe elveda! deyip mavi gözlü deve,\ngirdi zengin bir cücenin kolunda\n           bahçesinde ebruli\n                     hanımeli\n                               açan eve.\n\nŞimdi anlıyor ki mavi gözlü dev,\ndev gibi sevgilere mezar bile olamaz:\nbahçesinde ebruli\n                         hanımeli\n                                   açan ev.."
    },
    {
        "link": "http://siir.me/ceviz-agaci",
        "poem_text": "Başım köpük köpük bulut, içim dışım deniz,\nBen bir ceviz ağacıyım Gülhane Parkı\\'nda,\nBudak budak, şerham şerham ihtiyar bir ceviz.\nNe sen bunun farkındasın, ne polis farkında.\n\nBen bir ceviz ağacıyım Gülhane Parkı\\'nda.\nYapraklarım suda balık gibi kıvıl kıvıl.\nYapraklarım ipek mendil gibi tiril tiril,\nKoparıver, gözlerinin, gülüm, yaşını sil.\nYapraklarım ellerimdir, tam yüz bin elim var.\nYüz bin elle dokunurum sana, İstanbul\\'a.\nYapraklarım gözlerimdir, şaşarak bakarım.\nYüz bin gözle seyrederim seni, İstanbul\\'u.\nYüz bin yürek gibi çarpar, çarpar yapraklarım.\n\nBen bir ceviz ağacıyım Gülhane Parkı\\'nda.\nNe sen bunun farkındasın, ne polis farkında."
    },
    {
        "link": "http://siir.me/piraye-icin-yazilmis-saat-21-siirleri-8-ekim-1945",
        "poem_text": "Çekilmez bir adam oldum yine :\n                                   uykusuz, aksi, nâlet.\n   Bir bakıyorsun ki\nana avrat söver gibi, azgın bir hayvanı döver gibi bugün çalışıyorum,\n   sonra bir de bakıyorsun ki\nağzımda sönük bir cıgara gibi tembel bir türkü\n   sabahtan akşama kadar sırtüstü yatıyorum ertesi gün.\n   Ve beni çileden çıkartıyor büsbütün\n                                kendime karşı duyduğum nefret\n                                                     ve merhamet...\n\n   Çekilmez bir adam oldum yine :\n                               uykusuz, aksi, nâlet.\n   Yine her seferki gibi haksızım.\n   Sebep yok,\n                    olması da imkânsız.\n   Bu yaptığım iş ayıp\n                                    rezalet.\n   Fakat elimde değil\n                             seni kıskanıyorum\n                             beni affet..."
    },
    {
        "link": "http://siir.me/mavi-liman",
        "poem_text": "Çok yorgunum, beni bekleme kaptan.\nSeyir defterini başkası yazsın.\nÇınarlı, kubbeli, mavi bir liman.\nBeni o limana çıkaramazsın..."
    },
    {
        "link": "http://siir.me/sevgilim-1",
        "poem_text": "Sevgilim yalan söylersem sana\nKopsun ve mahrum kalsın dilim\nSeni seviyorum demek bahtiyarlığından\n\nSevgilim yalan yazarsam sana\nKurusun ve mahrum kalsın elim\nOkşayabilmek saadetinden seni\n\nSevgilim yalan söylerse sana gözlerim\nİki nadim gözyaşı gibi avuçlarıma aksınlar\nVe göremesinler seni bir daha"
    },
    {
        "link": "http://siir.me/yine-sana-dair",
        "poem_text": "Sende, ben, kutba giden bir geminin sergüzeştini,\nsende, ben, kumarbaz macerasını keşiflerin,\nsende uzaklığı,\nsende, ben, imkansızlığı seviyorum.\n\nGüneşli bir ormana dalar gibi dalmak gözlerine\nve kan ter içinde, aç ve öfkeli,\nve bir avcı istihasıyla etini dişlemek senin.\n\nSende, ben, imkansızlığı seviyorum,\nfakat asla ümitsizliği değil..."
    },
    {
        "link": "http://siir.me/vatan-haini",
        "poem_text": "\"Nâzım Hikmet vatan hainliğine devam ediyor hâlâ.\nAmerikan emperyalizminin yarı sömürgesiyiz, dedi Hikmet.\nNâzım Hikmet vatan hainliğine devam ediyor hâlâ.\"\nBir Ankara gazetesinde çıktı bunlar, üç sütun üstüne, kapkara haykıran puntolarla,\nbir Ankara gazetesinde, fotoğrafı yanında Amiral Vilyamson\\'un\n66 santimetre karede gülüyor, ağzı kulaklarında, Amerikan amirali\nAmerika, bütçemize 120 milyon lira hibe etti, 120 milyon lira.\n\"Amerikan emperyalizminin yarı sömürgesiyiz, dedi Hikmet\nNâzım Hikmet vatan hainliğine devam ediyor hâlâ.\"\n\nEvet, vatan hainiyim, siz vatanperverseniz, siz yurtseverseniz, ben yurt\n           hainiyim, ben vatan hainiyim.\nVatan çiftliklerinizse,\nkasalarınızın ve çek defterlerinizin içindekilerse vatan,\nvatan, şose boylarında gebermekse açlıktan,\nvatan, soğukta it gibi titremek ve sıtmadan kıvranmaksa yazın,\nfabrikalarınızda al kanımızı içmekse vatan,\nvatan tırnaklarıysa ağalarınızın,\nvatan, mızraklı ilmühalse, vatan, polis copuysa,\nödeneklerinizse, maaşlarınızsa vatan,\nvatan, Amerikan üsleri, Amerikan bombası, Amerikan donanması topuysa,\nvatan, kurtulmamaksa kokmuş karanlığımızdan,\n                            ben vatan hainiyim.\nYazın üç sütun üstüne kapkara haykıran puntolarla :\nNâzım Hikmet vatan hainliğine devam ediyor hâlâ."
    },
    {
        "link": "http://siir.me/davet",
        "poem_text": "Dörtnala gelip Uzak Asya'dan\nAkdeniz'e bir kısrak başı gibi uzanan\n  bu memleket, bizim.\n\nBilekler kan içinde, dişler kenetli, ayaklar çıplak\nve ipek bir halıya benziyen toprak,\n  bu cehennem, bu cennet bizim.\n\nKapansın el kapıları, bir daha açılmasın,\nyok edin insanın insana kulluğunu,\n  bu dâvet bizim....\n\nYaşamak bir ağaç gibi tek ve hür\nve bir orman gibi kardeşçesine,\n  bu hasret bizim..."
    },
    {
        "link": "http://siir.me/kerem-gibi",
        "poem_text": "Hava kurşun gibi ağır!!\nBağır\n        bağır\n                bağır\n                        bağırıyorum.\nKoşun\n         kurşun\n                erit-\n                    -meğe\n                            çağırıyorum...\n\nO diyor ki bana:\n- Sen kendi sesinle kül olursun ey!\n                                                Kerem\n                                                     gibi\n                                                          yana\n                                                                yana...\n\"Deeeert\n             çok,\n                 hemdert\n                         yok\"\nYürek-\n        -lerin\nkulak-\n        -ları\n              sağır...\nHava kurşun gibi ağır...\n\nBen diyorum ki ona:\n- Kül olayım\n                   Kerem\n                        gibi\n                              yana\n                                    yana.\nBen yanmasam\n                  sen yanmasan\n                             biz yanmasak,\n                             nasıl\n                                   çıkar\n                                          karan-\n                                                  -lıklar\n                                                      aydın-\n                                                              -lığa..\n\nHava toprak gibi gebe.\nHava kurşun gibi ağır.\nBağır\n        bağır\n                bağır\n                        bağırıyorum.\nKoşun\n         kurşun\n                 erit-\n                     -meğe\n                             çağırıyorum....."
    },
    {
        "link": "http://siir.me/bugun-pazar",
        "poem_text": "Bugün pazar.\nBugün beni ilk defa güneşe çıkardılar.\nVe ben ömrümde ilk defa gökyüzünün\nbu kadar benden uzak\nbu kadar mavi\nbu kadar geniş olduğuna şaşarak\nkımıldamadan durdum.\nSonra saygıyla toprağa oturdum,\ndayadım sırtımı duvara.\nBu anda ne düşmek dalgalara,\nbu anda ne kavga, ne hürriyet, ne karım.\nToprak, güneş ve ben...\nBahtiyarım..."
    },
    {
        "link": "http://siir.me/yasamak-seni-sevmek-gibi-",
        "poem_text": "Meydan yerinde kampana vurdu.\nNerdeyse koguşlarin kapilari kapanir.\nBu sefer hapislik uzun sürdü biraz:\n8 yil...\n\nYaşamak ümitli bir iştir, sevgilim.\nYaşamak: Seni sevmek gibi ciddi bir iştir."
    },
    {
        "link": "http://siir.me/yasamaya-dair-ii",
        "poem_text": "Diyelim ki, ağır ameliyatlık hastayız,\nyani, beyaz masadan,\n             bir daha kalkmamak ihtimali de var.\nDuymamak mümkün değilse de biraz erken gitmenin kederini\nbiz yine de güleceğiz anlatılan Bektaşi fıkrasına,\nhava yağmurlu mu, diye bakacağız pencereden,\nyahut da sabırsızlıkla bekleyeceğiz\n                             en son ajans haberlerini.\n\nDiyelim ki, dövüşülmeye değer bir şeyler için,\n                        diyelim ki, cephedeyiz.\nDaha orda ilk hücumda, daha o gün\n                        yüzükoyun kapaklanıp ölmek de mümkün.\nTuhaf bir hınçla bileceğiz bunu,\n                 fakat yine de çıldırasıya merak edeceğiz\n                 belki yıllarca sürecek olan savaşın sonunu.\n\nDiyelim ki hapisteyiz,\nyaşımız da elliye yakın,\ndaha da on sekiz sene olsun açılmasına demir kapının.\nYine de dışarıyla birlikte yaşayacağız,\ninsanları, hayvanları, kavgası ve rüzgarıyla\n                         yani, duvarın ardındaki dışarıyla.\n\nYani, nasıl ve nerede olursak olalım\n         hiç ölünmeyecekmiş gibi yaşanacak..."
    },
    {
        "link": "http://siir.me/piraye-icin-yazilmis-saat-21-siirleri",
        "poem_text": "Ne güzel şey hatırlamak seni :\nölüm ve zafer haberleri içinden,\nhapiste\nve yaşım kırkı geçmiş iken...\n\nNe güzel şey hatırlamak seni :\nbir mavi kumaşın üstünde unutulmuş olan elin\nve saçlarında\nvakur yumuşaklığı canımın içi İstanbul toprağının...\nİçimde ikinci bir insan gibidir\n                                     seni sevmek saadeti...\nParmakların ucunda kalan kokusu sardunya yaprağının,\ngüneşli bir rahatlık\nve etin daveti :\n              kıpkızıl çizgilerle bölünmüş\n                                       sıcak\n                                   koyu bir karanlık...\n\nNe güzel şey hatırlamak seni,\nyazmak sana dair,\nhapiste sırtüstü yatıp seni düşünmek :\nfilânca gün, falanca yerde söylediğin söz,\n                                         kendisi değil\n                                         edasındaki dünya...\n\nNe güzel şey hatırlamak seni.\nSana tahtadan bir şeyler oymalıyım yine :\n                                       bir çekmece\n                                                    bir yüzük,\nve üç metre kadar ince ipekli dokumalıyım.\nVe hemen\n             fırlayarak yerimden\npenceremde demirlere yapışarak\nhürriyetin sütbeyaz maviliğine\n                sana yazdıklarımı bağıra bağıra okumalıyım...\n\nNe güzel şey hatırlamak seni :\nölüm ve zafer haberleri içinden,\nhapiste\nve yaşım kırkı geçmiş iken..."
    },
    {
        "link": "http://siir.me/hasret-2",
        "poem_text": "Yüz yıl oldu yüzünü görmeyeli,\nbelini sarmayalı,\ngözünün içinde durmayalı,\naklının aydınlığına sorular sormayalı,\ndokunmayalı sıcaklığına karnının.\n\nYüz yıldır bekler beni\n                    bir şehirde bir kadın.\n\nAynı daldaydık, aynı daldaydık.\nAynı daldan düşüp ayrıldık.\nAramızda yüz yıllık zaman,\n                       yol yüz yıllık.\n\nYüz yıldır alacakaranlıkta\n                   koşuyorum ardından."
    },
    {
        "link": "http://siir.me/bulut-mu-olsam",
        "poem_text": "Denizin üstünde ala bulut\nyüzünde gümüş gemi\niçinde sarı balık\ndibinde mavi yosun\nkıyıda bir çıplak adam\ndurmuş düşünür.\n\nBulut mu olsam,\ngemi mi yoksa?\nBalık mı olsam,\nyosun mu yoksa?..\nNe o, ne o, ne o.\nDeniz olunmalı, oğlum,\nbulutuyla, gemisiyle, balığıyla, yosunuyla."
    },
    {
        "link": "http://siir.me/kiz-cocugu",
        "poem_text": "Kapıları çalan benim\nkapıları birer birer.\nGözünüze görünemem\ngöze görünmez ölüler.\n\nHiroşima'da öleli\noluyor bir on yıl kadar.\nYedi yaşında bir kızım,\nbüyümez ölü çocuklar.\n\nSaçlarım tutuştu önce,\ngözlerim yandı kavruldu.\nBir avuç kül oluverdim,\nkülüm havaya savruldu.\n\nBenim sizden kendim için\nhiçbir şey istediğim yok.\nŞeker bile yiyemez ki\nkağıt gibi yanan çocuk.\n\nÇalıyorum kapınızı,\nteyze, amca, bir imza ver.\nÇocuklar öldürülmesin\nşeker de yiyebilsinler."
    },
    {
        "link": "http://siir.me/karima-mektup",
        "poem_text": "Bir tanem!\nSon mektubunda:\n\"Başım sızlıyor\n        yüreğim sersem!\"\n                          diyorsun.\n\"Seni asarlarsa\n          seni kaybedersem,\"\n                           diyorsun,\n                             \"yaşayamam!\"\n\nYaşarsın, karıcığım,\nkara bir duman gibi dağılır hatıram rüzgarda;\nyaşarsın, kalbimin kızıl saçlı bacısı,\nen fazla bir yıl sürer\n             yirminci asırlarda\n                              ölüm acısı.\nÖlüm\nbir ipte sallanan bir ölü.\nBu ölüme bir türlü\n       razı olmuyor gönlüm.\nFakat\nemin ol ki, sevgili,\nzavallı bir çingenenin\n    kıllı, siyah bir örümceğe benzeyen eli\n                      geçirecekse eğer\n                                      ipi boğazıma,\nmavi gözlerimde korkuyu görmek için\n                         boşuna bakacaklar\nNazım'a!\n\nBen,\nalacakaranlığında son sabahımın\ndostlarımı ve seni göreceğim,\nve yalnız\nyarım kalmış bir şarkının acısını\n                       toprağa götüreceğim...\nKarım benim!\nİyi yürekli,\naltın renkli,\ngözleri baldan tatlı arım benim;\nne diye yazdım sana\n                          istendiğini idamımın,\ndaha dava ilk adımında\nve bir şalgam gibi koparmıyorlar\n                               kellesini adamın.\nHaydi bunlara boş ver.\nBunlar uzak bir ihtimal!\nParan varsa eğer\n        bana fanila bir don al,\n              tuttu bacağımın siyatik ağrısı.\n                   Ve unutma ki\ndaima iyi şeyler düşünmeli\n                      bir mahpusun karısı."
    },
    {
        "link": "http://siir.me/insan",
        "poem_text": "Ya hayrandır sana\n         ya düşman\nYa hiç yokmuş gibi\n        unutulursun\nYa da bir dakka bile\n   çıkmazsın akıldan"
    },
    {
        "link": "http://siir.me/bu-vatana-nasil-kiydilar",
        "poem_text": "İnsan olan vatanını satar mı?\nSuyun içip ekmeğini yediniz.\nDünyada vatandan aziz şey var mı?\nBeyler bu vatana nasıl kıydınız?\n\nOnu didik didik didiklediler,\nsaçlarından tutup sürüklediler.\ngötürüp kâfire : \"Buyur...\" dediler.\nBeyler bu vatana nasıl kıydınız?\n\nEli kolu zincirlere vurulmuş,\nvatan çırılçıplak yere serilmiş.\nOturmuş göğsüne Teksaslı çavuş.\nBeyler bu vatana nasıl kıydınız?\n\nGünü gelir çarh düzüne çevrilir,\ngünü gelir hesabınız görülür.\nGünü gelir sualiniz sorulur :\nBeyler bu vatana nasıl kıydınız?"
    },
    {
        "link": "http://siir.me/yasamaya-dair-iii",
        "poem_text": "Bu dünya soğuyacak,\nyıldızların arasında bir yıldız,\n                      hem de en ufacıklarından,\nmavi kadifede bir yaldız zerresi yani,\n                      yani bu koskocaman dünyamız.\n\nBu dünya soğuyacak günün birinde,\nhatta bir buz yığını\nyahut ölü bir bulut gibi de değil,\nboş bir ceviz gibi yuvarlanacak\n                      zifiri karanlıkta uçsuz bucaksız.\n\nŞimdiden çekilecek acısı bunun,\nduyulacak mahzunluğu şimdiden.\nBöylesine sevilecek bu dünya\n\"Yaşadım\" diyebilmen için..."
    },
    {
        "link": "http://siir.me/yine-de-iyimserlik",
        "poem_text": "kardeşim\nsonu tatlıya bağlanan kitaplar yollayın bana\nuçak sağ salim inebilsin meydana\ndoktor gülerek çıksın ameliyattan\nkör çocuğun açılsın gözleri\ndelikanlı kurtarılsın kurşuna dizilirken\nbirbirine kavuşsun yavuklular\ndüğün dernek yapılsın hem de\nsusuzluk da suya kavuşsun\nekmek de hürriyete\nkardeşim\nsonu tatlıya bağlanan kitaplar yollayın bana\nonların dediği çıkacak\neninde de sonunda da..."
    },
    {
        "link": "http://siir.me/gozlerin",
        "poem_text": "Gözlerin gözlerin gözlerin,\nister hapisaneme, ister hastaneme gel,\ngözlerin gözlerin gözlerin hep güneşte,\nşu Mayıs ayı sonlarında öyledir işte\nAntalya tarafında ekinler seher vakti.\n\nGözlerin gözlerin gözlerin,\nkaç defa karşımda ağladılar\n                            çırılçıplak kaldı gözlerin\naltı aylık çocuk gözleri gibi kocaman ve çırılçıplak,\nfakat bir gün bile güneşsiz kalmadılar.\n\nGözlerin gözlerin gözlerin,\ngözlerin bir mahmurlaşmayagörsün\nsevinçli bahtiyar\n                     alabildiğine akıllı ve mükemmel\ndillere destan bir şeyler olur dünyaya sevdası insanın.\n\nGözlerin gözlerin gözlerin,\nsonbaharda öyledir işte kestanelikleri Bursa\\'nın\nve yaz yağmurundan sonra yapraklar\nve her mevsim ve her saat İstanbul.\n\nGözlerin gözlerin gözlerin,\ngün gelecek gülüm, gün gelecek,\nkardeş insanlar birbirine\nsenin gözlerinle bakacaklar gülüm,\n                           senin gözlerinle bakacaklar."
    },
    {
        "link": "http://siir.me/dunyanin-en-tuhaf-mahluku",
        "poem_text": "Akrep gibisin kardeşim,\nkorkak bir karanlık içindesin akrep gibi.\nSerçe gibisin kardeşim,\nserçenin telaşı içindesin.\nMidye gibisin kardeşim,\nmidye gibi kapalı, rahat.\nVe sönmüş bir yanardağ ağzı gibi korkunçsun, kardeşim.\nBir değil,\n           beş değil,\n                      yüz milyonlarlasın maalesef.\nKoyun gibisin kardeşim,\ngocuklu celep kaldırınca sopasını\nsürüye katılıverirsin hemen\nve âdeta mağrur, koşarsın salhaneye.\nDünyanın en tuhaf mahlukusun yani,\nhani şu derya içre olup\n                            deryayı bilmiyen balıktan da tuhaf.\nVe bu dünyada, bu zulüm\n                                    senin sayende.\nVe açsak, yorgunsak, alkan içindeysek eğer\nve hâlâ şarabımızı vermek için üzüm gibi eziliyorsak\n                      kabahat senin,\n                                     - demeğe de dilim varmıyor ama -\n                      kabahatın çoğu senin, canım kardeşim!"
    },
    {
        "link": "http://siir.me/otobiyografi",
        "poem_text": "1902\\'de doğdum\ndoğduğum şehre dönmedim bir daha\ngeriye dönmeyi sevmem\nüç yaşımda Halep\\'te paşa torunluğu ettim\non dokuzumda Moskova\\'da komünist Üniversite öğrenciliği\nkırk dokuzumda yine Moskova\\'da Tseka-Parti konukluğu\nve on dördümden beri şairlik ederim\n\nkimi insan otların kimi insan balıkların çeşidini bilir\n                                           ben ayrılıkların\nkimi insan ezbere sayar yıldızların adını\n                                           ben hasretlerin\n\nhapislerde de yattım büyük otellerde de\naçlık çektim açlık grevi de içinde ve tatmadığım yemek yok gibidir\n\notuzumda asılmamı istediler\nkırk sekizimde Barış madalyasının bana verilmesini\n                                                   verdiler de\notuz altımda yarım yılda geçtim dört metre kare betonu\nelli dokuzumda on sekiz saatta uçtum Pırağ\\'dan Havana\\'ya\n\nLenin\\'i görmedim nöbet tuttum tabutunun başında 924\\'de\n961\\'de ziyaret ettiğim anıtkabri kitaplarıdır\n\npartimden koparmağa yeltendiler beni\n                                       sökmedi\nyıkılan putların altında da ezilmedim\n\n951\\'de bir denizde genç bir arkadaşla yürüdüm üstüne ölümün\n52\\'de çatlak bir yürekle dört ay sırtüstü bekledim ölümü\n\nsevdiğim kadınları deli gibi kıskandım\nşu kadarcık haset etmedim Şarlo\\'ya bile\naldattım kadınlarımı\nkonuşmadım arkasından dostlarımın\n\niçtim ama akşamcı olmadım\nhep alnımın teriyle çıkardım ekmek paramı ne mutlu bana\n\nbaşkasının hesabına utandım yalan söyledim\nyalan söyledim başkasını üzmemek için\n              ama durup dururken de yalan söyledim\n\nbindim tirene uçağa otomobile\nçoğunluk binemiyor\noperaya gittim\n            çoğunluk gidemiyor adını bile duymamış operanın\nçoğunluğun gittiği kimi yerlere de ben gitmedim 21\\'den beri\n            camiye kiliseye tapınağa havraya büyücüye\n            ama kahve falıma baktırdığım oldu\n\nyazılarım otuz kırk dilde basılır\n            Türkiye\\'mde Türkçemle yasak\n\nkansere yakalanmadım daha\nyakalanmam da şart değil\nbaşbakan filân olacağım yok\nmeraklısı da değilim bu işin\nbir de harbe girmedim\nsığınaklara da inmedim gece yarıları\nyollara da düşmedim pike yapan uçakların altında\nama sevdalandım altmışıma yakın\nsözün kısası yoldaşlar\nbugün Berlin\\'de kederden gebermekte olsam da\n                                      insanca yaşadım diyebilirim\nve daha ne kadar yaşarım\n                         başımdan neler geçer daha\n                                                         kim bilir."
    },
    {
        "link": "http://siir.me/--1",
        "poem_text": "Ben\nsenden önce ölmek isterim.\nGidenin arkasından gelen\ngideni bulacak mı zannediyorsun?\nBen zannetmiyorum bunu.\nİyisi mi, beni yaktırırsın,\nodanda ocağın üstüne korsun\n                    içinde bir kavanozun.\nKavanoz camdan olsun,\nşeffaf, beyaz camdan olsun\n                    ki içinde beni görebilesin...\nFedakârlığımı anlıyorsun :\nvazgeçtim toprak olmaktan,\nvazgeçtim çiçek olmaktan\n                        senin yanında kalabilmek için.\nVe toz oluyorum\nyaşıyorum yanında senin.\nSonra, sen de ölünce\nkavanozuma gelirsin.\nVe orda beraber yaşarız\nkülümün içinde külün,\nta ki bir savruk gelin\nyahut vefasız bir torun\nbizi ordan atana kadar...\nAma biz\no zamana kadar\no kadar\nkarışacağız\nki birbirimize,\natıldığımız çöplükte bile zerrelerimiz\n                                     yan yana düşecek.\nToprağa beraber dalacağız.\nVe bir gün yabani bir çiçek\nbu toprak parçasından nemlenip filizlenirse\nsapında muhakkak\niki çiçek açacak :\n                    biri sen\n                    biri de ben.\nBen\ndaha ölümü düşünmüyorum.\nBen daha bir çocuk doğuracağım.\nHayat taşıyor içimden.\nKaynıyor kanım.\nYaşayacağım, ama çok, pek çok,\nama sen de beraber.\nAma ölüm de korkutmuyor beni.\nYalnız pek sevimsiz buluyorum\n                                bizim cenaze şeklini.\nBen ölünceye kadar da\nbu düzelir herhalde.\nHapisten çıkmak ihtimalin var mı bu günlerde?\nİçimden bir şey :\n                  belki diyor."
    },
    {
        "link": "http://siir.me/bulutlar-adam-oldurmesin",
        "poem_text": "Analardır adam eden adamı\naydınlıklardır önümüzde gider.\nSizi de bir ana doğurmadı mı?\nAnalara kıymayın efendiler.\n          Bulutlar adam öldürmesin.\n\nKoşuyor altı yaşında bir oğlan,\nuçurtması geçiyor ağaçlardan,\nsiz de böyle koşmuştunuz bir zaman.\nÇocuklara kıymayın efendiler.\n          Bulutlar adam öldürmesin.\n\nGelinler aynada saçını tarar,\naynanın içinde birini arar.\nElbet böyle sizi de aradılar.\nGelinlere kıymayın efendiler.\n          Bulutlar adam öldürmesin.\n\nİhtiyarlıkta aklına insanın,\ntatlı anıları gelmeli yalnız.\nYazıktır, ihtiyarlara kıymayın,\nefendiler, siz de ihtiyarsınız.\n          Bulutlar adam öldürmesin."
    },
    {
        "link": "http://siir.me/piraye-icin-yazilmis-saat-21-siirleri-23-eylul-1945",
        "poem_text": "O şimdi ne yapıyor\n                       şu anda şimdi, şimdi?\nEvde mi, sokakta mı,\nçalışıyor mu, uzanmış mı, ayakta mı?\nKolunu kaldırmış olabilir,\n- hey gülüm,\n        beyaz, kalın bileğini nasıl da çırçıplak eder bu hareketi!...-\n\nO şimdi ne yapıyor,\n                     şu anda, şimdi, şimdi?\nBelki dizinde bir kedi yavrusu var,\n                                               okşuyor.\nBelki de yürüyordur, adımını atmak üzredir,\n- her kara günümde onu bana tıpış tıpış getiren\n                                       sevgili, canımın içi ayaklar!...-\nVe ne düşünüyor\n                       beni mi?\nYoksa\n           ne bileyim\n                    fasulyanın neden bir türlü pişmediğini mi?\nYahut, insanların çoğunun\n                            neden böyle bedbaht olduğunu mu?\n\nO şimdi ne düşünüyor,\n                            şu anda, şimdi, şimdi?..."
    },
    {
        "link": "http://siir.me/gunesi-icenlerin-turkusu",
        "poem_text": "Bu bir türkü:-\ntoprak çanaklarda\ngüneşi içenlerin türküsü!\nBu bir örgü:-\nalev bir saç örgüsü!\n                         kıvranıyor;\nkanlı; kızıl bir meş\\'ale gibi yanıyor\n                                      esmer alınlarında\n                          bakır ayakları çıplak kahramanların!\nBen de gördüm o kahramanları,\nben de sardım o örgüyü,\nben de onlarla\n                     güneşe giden\n                                        köprüden\n                                               geçtim!\nBen de içtim toprak çanaklarda güneşi.\nBen de söyledim o türküyü!\n\nYüreğimiz topraktan aldı hızını;\naltın yeleli aslanların ağzını\n                                        yırtarak\n                                              gerindik!\nSıçradık;\n            şimşekli rüzgâra bindik!.\nKayalardan\n            kayalarla kopan kartallar\nçırpıyor ışıkta yaldızlanan kanatlarını.\nAlev bilekli süvariler kamçılıyor\n                             şaha kalkan atlarını!\n\n                    Akın var\n                                güneşe akın!\n                        Güneşi zaptedeceğiz\n                                güneşin zaptı yakın!\n\nDüşmesin bizimle yola:\nevinde ağlayanların\n                            göz yaşlarını\n                                        boynunda ağır bir\n                                                                zincir\n                                                                    gibi taşıyanlar!\nBıraksın peşimizi\n            kendi yüreğinin kabuğunda yaşayanlar!\n\nİşte:\n        şu güneşten\n                        düşen\n                               ateşte\n                                    milyonlarla kırmızı yürek yanıyor!\n\nSen de çıkar\ngöğsünün kafesinden yüreğini;\nşu güneşten\n                düşen\n                        ateşe fırlat;\nyüreğini yüreklerimizin yanına at!\n\n                          Akın var\n                                  güneşe akın!\n                          Güneşi zaptedeceğiz\n                                  güneşin zaptı yakın!\n\nBiz topraktan, ateşten, sudan, demirden doğduk!\nGüneşi emziriyor çocuklarımıza karımız,\ntoprak kokuyor bakır sakallarımız!\nNeş\\'emiz sıcak!\n                kan kadar sıcak,\ndelikanlıların rüyalarında yanan\n                                               \" o an\"\n                                                    kadar sıcak!\nMerdivenlerimizin çengelini yıldızlara asarak,\nölülerimizin başlarına basarak\n                                            yükseliyoruz\n                                                        güneşe doğru!\n\nÖlenler\n        döğüşerek öldüler;\n                              güneşe gömüldüler.\nVaktimiz yok onların matemini tutmaya!\n\n                          Akın var\n                                      güneşe akın!\n                          Güneşi zaaaptedeceğiz\n                                      güneşin zaptı yakın!\n\nÜzümleri kan damlalı kırmızı bağlar tütüyor!\nKalın tuğla bacalar\n                    kıvranarak\n                                ötüyor!\nHaykırdı en önde giden,\n                            emreden!\nBu ses!\n        Bu sesin kuvveti,\n                             bu kuvvet\nyaralı aç kurtların gözlerine perde\n                                                     vuran,\nonları oldukları yerde\n                                durduran\n                                      kuvvet!\nEmret ki ölelim\n                   emret!\nGüneşi içiyoruz sesinde!\nCoşuyoruz,\n           coşuyor!..\nYangınlı ufukların dumanlı perdesinde\nmızrakları göğü yırtan atlılar koşuyor!\n\n                           Akın var\n                                       güneşe akın!\n                           Güneşi zaaaaptedeceğiz\n                                       güneşin zaptı yakın!\n\n\nToprak bakır\n            gök bakır.\nHaykır güneşi içenlerin türküsünü,\nHay-kır\n        Haykıralım!"
    },
    {
        "link": "http://siir.me/belki-ben",
        "poem_text": "Belki ben\no günden\nçok daha evvel,\nköprü başında sallanarak\nbir sabah vakti gölgemi asfalta salacağım.\nBelki ben\no günden\nçok daha sonra ,\nmatruş çenemde ak bir sakalın izi\nsağ kalacağım...\nVe ben\no günden\nçok daha sonra:\nsağ kalırsam eğer,\nşehrin meydan kenarlarında yaslanıp\nduvarlara\nson kavgadan benim gibi sağ kalan\nihtiyarlara,\nbayram akşamlarında keman\nçalacağım...\nEtrafta mükemmel bir gecenin\nışıklı kaldırımları\nVe yeni şarkılar söyleyen\nyeni insanların\nadımları..."
    },
    {
        "link": "http://siir.me/hasret-1",
        "poem_text": "Denize dönmek istiyorum!\nMavi aynasında suların:\nboy verip görünmek istiyorum!\nDenize dönmek istiyorum!\n\nGemiler gider aydın ufuklara gemiler gider!\nGergin beyaz yelkenleri doldurmaz keder.\nElbet ömrüm gemilerde bir gün olsun nöbete yeter.\nVe madem ki bir gün ölüm mukadder;\nBen sularda batan bir ışık gibi\nsularda sönmek istiyorum!\nDenize dönmek istiyorum!\nDenize dönmek istiyorum!"
    },
    {
        "link": "http://siir.me/piraye-icin-yazilmis-saat21-siirleri1945-yili-aralik-ayinin",
        "poem_text": "İlk göz göze geldiğimiz günkü elbiseni çıkar sandıktan,\ngiyin, kuşan,\nbenze bahar ağaçlarına...\nHapisten\n          mektubun içinde yolladığım karanfili tak saçlarına,\nkaldır, öpülesi çizgilerle kırışık beyaz, geniş alnını,\nböyle bir günde yılgın ve kederli değil,\n                                                  ne münasebet,\nböyle bir günde bir isyan bayrağı gibi güzel olmalı Nâzım Hikmetin\n          kadını..."
    },
    {
        "link": "http://siir.me/nikbinlik",
        "poem_text": "Güzel günler göreceğiz çocuklar,\ngüneşli günler\n                göre-\n                      -ceğiz...\nMotorları maviliklere süreceğiz çocuklar,\nışıklı maviliklere\n                          süre-\n                                -ceğiz...\nAçtık mıydı hele bir\n                            son vitesi,\nadedi devir.\n         Motorun sesi.\nUuuuuuuy! çocuklar kim bilir\n                                  ne harikûlâdedir\n             160 kilometre giderken öpüşmesi...\n\nHani şimdi bize\ncumaları, pazarları çiçekli bahçeler vardır,\n             yalnız cumaları\n                      yalnız pazarları..\nHani şimdi biz\nbir peri masalı dinler gibi seyrederiz\n                    ışıklı caddelerde mağazaları,\nhani bunlar\n77 katlı yekpare camdan mağazalardır.\nHani şimdi biz haykırırız\n     Cevap:\n            açılır kara kaplı kitap:\n                                            zindan..\nKayış kapar kolumuzu\n                              kırılan kemik\n                                               kan.\nHani şimdi bizim soframıza\n                                 haftada bir et gelir.\nVe\nçocuklarımız işten eve\n                            sapsarı iskelet gelir..\nHani şimdi biz..\nİnanın:\n        güzel günler göreceğiz çocuklar\n        güneşli günler\n                            göre-\n                                  -ceğiz.\nMotorları maviliklere süreceğiz çocuklar,\nışıklı maviliklere\n                          süre-\n                               -ceğiz....."
    },
    {
        "link": "http://siir.me/buyuk-insanlik",
        "poem_text": "Büyük insanlık gemide güverte yolcusu \n                                        tirende üçüncü mevki \n                                        şosede yayan \n                                        büyük insanlık.\n\nBüyük insanlık sekizinde işe gider \n                                        yirmisinde evlenir \n                                        kırkında ölür \n                                        büyük insanlık.\n\nEkmek büyük insanlıktan başka herkese yeter \n                                        pirinç de öyle \n                                        şeker de öyle \n                                        kumaş da öyle \n                                        kitap da öyle \n            büyük insanlıktan başka herkese yeter.\n\nBüyük insanlığın toprağında gölge yok \n                                        sokağında fener \n                                        penceresinde cam \nama umudu var büyük insanlığın \n                                        umutsuz yaşanmıyor. \n \n\n                                                                            7 Ekim, Taşkent, 1958"
    },
    {
        "link": "http://siir.me/sevgilim",
        "poem_text": "Sevgilim,\nbaşlar önde, gözler alabildiğine açık,\nyanan şehirlerin kızıltısı,\n                            çiğnenen ekinler\n                            ve bitmez tükenmez ayak sesleri :\n                                                                                 gidiliyor.\nVe insanlar katlediliyor :\n                                        ağaçlardan ve danalardan\n                                                                            daha rahat\n                                                                            daha kolay\n                                                                            daha çok.\n\nSevgilim,\nbu ayak sesleri, bu katliâmda\nhürriyetimi, ekmeğimi ve seni kaybettiğim oldu,\nfakat açlığın, karanlığın ve çığlıkların içinden\ngüneşli elleriyle kapımızı çalacak olan\ngelecek günlere güvenimi kaybetmedim hiçbir zaman..."
    },
    {
        "link": "http://siir.me/hurriyet-kavgasi",
        "poem_text": "Yine kitapları, türküleri, bayraklarıyla geldiler,\ndalga dalga aydınlık oldular,\nyürüdüler karanlığın üstüne.\nMeydanları zaptettiler yine.\n\n            Beyazıt\\'ta şehit düşen\n            silkinip kalktı kabrinden,\n            ve elinde bir güneş gibi taşıyıp yarasını\n            yıktı Şahmeran\\'ın mağarasını.\n\nDaha gün o gün değil, derlenip dürülmesin bayraklar.\nDinleyin, duyduğunuz çakalların ulumasıdır.\nSafları sıklaştırın çocuklar,\nbu kavga faşizme karşı, bu kavga hürriyet kavgasıdır."
    },
    {
        "link": "http://siir.me/yurumek",
        "poem_text": "Yürümek;\nyürümeyenleri\narkanda boş sokaklar gibi bırakarak,\nhavaları boydan boya yarıp ikiye\nbir mavzer gözü gibi\nkaranlığın gözüne bakarak\n                              yürümek!..\n\nYürümek;\ndost omuzbaşlarını\nomuzlarının yanında duyup,\nkelleni orta yere\nyüreğini yumruklarının içine koyup\n                               yürümek!..\n\nYürümek;\nyolunda pusuya yattıklarını,\narkadan çelme attıklarını\n                            bilerek\n                            yürümek...\n\nYürümek;\nyürekten\ngülerekten\n          yürümek..."
    },
    {
        "link": "http://siir.me/bes-satirla",
        "poem_text": "Annelerin ninnilerinden\n                              spikerin okuduğu habere kadar,\nyürekte, kitapta ve sokakta yenebilmek yalanı,\nanlamak, sevgilim, o, bir müthiş bahtiyarlık,\nanlamak gideni ve gelmekte olanı."
    },
    {
        "link": "http://siir.me/piraye-icin-yazilmis-saat-21-siirleri-20-eylul-1945",
        "poem_text": "Bu geç vakit\nbu sonbahar gecesinde\n                        kelimelerinle doluyum;\nzaman gibi, madde gibi ebedî,\n                              göz gibi çıplak,\n                                            el gibi ağır\n                           ve yıldızlar gibi pırıl pırıl\n                                                   kelimeler.\nKelimelerin geldiler bana,\nyüreğinden, kafandan, etindendiler.\nKelimelerin getirdiler seni,\n                                    onlar : ana,\n                                    onlar : kadın\n                                            ve yoldaş olan...\nMahzundular, acıydılar, sevinçli, umutlu, kahramandılar,\n                                              kelimelerin insandılar..."
    },
    {
        "link": "http://siir.me/turkiye-isci-sinifina-sel-m-",
        "poem_text": "Türkiye işçi sınıfına selâm!\nSelâm yaratana!\nTohumların tohumuna, serpilip gelişene selâm!\nBütün yemişler dallarınızdadır.\nBeklenen günler, güzel günlerimiz ellerinizdedir,\nhaklı günler, büyük günler,\ngündüzlerinde sömürülmeyen, gecelerinde aç yatılmayan,\nekmek, gül ve hürriyet günleri.\n\nTürkiye işçi sınıfına selâm!\nMeydanlarda hasretimizi haykıranlara,\ntoprağa, kitaba, işe hasretimizi,\nhasretimizi, ayyıldızı esir bayrağımıza.\n\nDüşmanı yenecek işçi sınıfımıza selâm!\nParanın padişahlığını,\nkaranlığını yobazın\nve yabancının roketini yenecek işçi sınıfına selâm!\n\nTürkiye işçi sınıfına selâm!\nSelâm yaratana!"
    },
    {
        "link": "http://siir.me/bir-kuvet-hikayesi",
        "poem_text": "Süleyman'a karısı telefon etti : \n— Konuşan ben, \n     ben, Fahire. \n     Tanımadın mı sesimden? \n     Demek çok bağırdım birdenbire. \n     Çığlık mı? \n     Belki... \n     Hayır, \n              çocuklar hasta değil. \n     Dinle beni : \n     İşini bırak da gel, \n     çabuk ol ama. \n     Telefonda anlatamam, \n                               olmaz. \n     Daha kıyamet kadar vakit var akşama. \n     Saatlar, saatlar, \n     kıyamet kadar. \n     Sorma. \n     Dinle beni... \n     Hemen vapur bulamazsan \n                       Üsküdar'a kayıkla geç. \n     Bir taksiye atla. \n     Paran yoksa \n                      patrondan avans al. \n     Yolda hiçbir şey düşünme, \n     mümkün mertebe yalansız gelmeye çalış. \n     Yalan kuvvetliye söylenir \n                     ben kuvvetsizim. \n     Alay etme kuzum. \n     Evet kar yağacak, \n     evet \n            hava güzel. \n     Koynuna girdiğim adam gibi \n                                  kocam gibi değil, \n     büyüğüm, akıllım, \n                            babam gibi gel... \n \n\n2\n\nGeldi Süleyman, \nFahire, kocası Süleyman'a sordu : \n— Doğru mu? \n— Evet. \n— Teşekkür ederim Süleyman. \n     Bak işte rahatladım. \n     Bak işte ağlamıyorum artık. \n     Nerde buluşuyordunuz? \n— Bir otelde. \n— Beyoğlu tarafında mı? \n— Evet. \n— Kaç defa? \n— Ya üç, ya dört. \n— Üç mü, dört mü? \n— Bilmiyorum. \n— Bunu hatırlamak bu kadar mı güç Süleyman? \n— Bilmiyorum. \n— Demek ki bir otel odasında. \n     Kim bilir çarşaflar nasıl kirliydi. \n     Bir İngiliz romanında okudum, \n     bu işlere yarayan otellerde \n                                   kırık küvetler varmış. \n     Sizinkinde de var mıydı Süleyman? \n— Bilmiyorum. \n— Hele düşün, \n     toz pembe çiçekli, kırık bir küvet? \n— Evet. \n— Hiç hediye verdin mi? \n— Hayır. \n— Çukulata, filân? \n— Bir defa. \n— Çok mu seviyordun? \n— Sevmek mi? \n                         Hayır... \n— Başkaları da var mı Süleyman? \n— Yok. \n— Olmadı mı? \n— Hayır. \n— Bunu sevdin demek... \n     Başkaları da olsaydı \n                                      daha rahat ederdim... \n     Çok mu güzel yatıyordu? \n— Hayır. \n— Doğru söyle, bak ne kadar cesurum... \n— Doğru söylüyorum... \n— Zaten gösterdiler bana. \n     İnek gibi karı. \n     Belimden kalın bacakları... \n     Fakat zevk meselesi bu... \n     Bir sual daha, Süleyman : \n     Niçin? \n— Bilmiyorum...\n\nKaranlıkta pencerenin hizasında \nkarlı, ağır bir çam dalı. \nBir hayli zaman oldu \nsofada asma saat on ikiyi çalalı.\n\n3\n\nSüleyman'ın karısı Fahire \n            şunları anlattı kocasına ertesi gün : \n— ... Dayanılmaz bir acı halindeydi \n                                       kendime karşı duyduğum merhamet, \n     ölmeye karar verdimdi, Süleyman... \n     Annem, çocuklarım ve en önde sen \n                         bulacaktınız karda ayak izlerimi. \n     Bekçi, polisler, bir tahta merdiven \n     ve bir kadın ölüsü çıkaracaktınız \n                             arka arsada bostan kuyusundan. \n     Kolay mı? \n     Gece bostan kuyusuna doğru yürümek, \n     sonra kenarına çıkıp durarak \n     baş aşağı atlamak karanlığına? \n  \n     Fakat bulmadınızsa eğer \n     karda ayak izlerimi \n     sade korktuğumdan değil. \n     Bekçi, merdiven, polisler, \n     dedikodu, kepazelik, \n     aldatılmış bir zevcenin intiharı : \n                                           komik. \n     Niçin öldüğümü anlatmak müşkül. \n     Kime? Herkese, sana meselâ. \n     İnsan, ölmeye karar verirken bile \n     insanları düşünüyor...\n\n     Sen yatakta uyuyordun \n                          yüzün rahat, \n     her zaman nasıl uyursan \n     ondan evvel ve o varken.\n\n     Dışarda kar yağmaya başladı. \n     Bir tek gecelikle çıkmak balkona : \n     Zatürree ertesi gün, \n                             nümayişsiz ölüvermek. \n     Hayır, \n               hiç aklıma gelmedi nezle olmak ihtimali.\n\n     Yaktım sobamızı. \n     İyice ısınmak lâzım ilkönce. \n     Ciğer bir çay bardağı gibi çatlarmış. \n     Pencereye, kara bakıyorum : \n     «Eşini gaip eyleyen bir kuş \n                                                 gibi kar \n       geçen eyyamı nev baharı arar...» \n     Babam bu şiiri çok severdi. \n     Sen beğenmezsin. \n     «Sağdan sola, soldan sağa lerzânı girizan...»\n\n     Lambayı söndürmeden balkona çıktım. \n     « ... gibi kar \n                 düşer düşer ağlar...» \n     Oturdum balkonda iskemleye. \n     Havada çıt yok. \n     Karanlık bembeyaz. \n     Uykudayım sanki. \n     Sanki çok sevdiğim bir insan \n     korkarak beni uyandırmaktan \n                             yumuşacık dolaşıyor etrafımda. \n     Üşümüyordum. \n     Kederim duruluyor \n                                    berraklaşıyor. \n     Odanın camlı kapısından balkona vuran ışık \n     sıcak bir kumaş gibiydi üstünde dizlerimin. \n     Ben rehavetli bir mahzunluk içinde \n                                    acayip şeyler düşünüyordum : \n     Feneryolu'ndaki çınar \n                                   150 yaşındaymış. \n     Ömrü bir gün süren böcekler. \n     Gün gelecek \n                          insanlar çok uzun \n                                           çok bahtiyar yaşayacaklar. \n     İnsanın yüreği ve kafası var... \n     İnsanın elleri... \n     İnsan? \n     Ne zamanki, \n                          nerdeki, \n                                       hangi sınıftan? \n     Onların insanları, \n     bizim insanlarımız. \n     Ve her şeye rağmen \n     yeni bir dünya için yapılan kavga. \n     Sonra sen \n                     ben \n                           bir kırık küvet \n     ve benim \n     kendime karşı duyduğum merhamet...\n\n     Kar durdu. \n     Sökmek üzre şafak. \n     Utanarak \n                     odaya döndüm. \n     O anda uyansaydın \n                  sarılıp boynuna... \n     Uyanmadın. \n     Evet, \n     çok şükür nezle bile değilim.\n\n     Şimdi? \n     Zaman zaman hatırlayıp \n     zaman zaman unutacağım. \n     Yine yan yana yaşayacağız \n     beni sevdiğine emin olarak.\n\n4\n\nAltı ay kadar geçti aradan. \nBir gece karı koca denizden dönüyorlardı. \nGökte yıldızlar, ağaçlarda yaz meyveleri vardı. \nFahire birdenbire durdu \nbaktı muhabbetle kocasının gözlerine \nve suratına tükürür gibi bir tokat vurdu.\n\n16.8.1940 "
    },
    {
        "link": "http://siir.me/sehitler",
        "poem_text": "Şehitler, Kuvâyi Milliye şehitleri,\n             mezardan çıkmanın vaktidir!\nŞehitler, Kuvâyi Milliye şehitleri,\n             Sakarya\\'da, İnönü\\'nde, Afyon\\'dakiler\n             Dumlupınar\\'dakiler de elbet\n             ve de Aydın\\'da, Antep\\'te vurulup düşenler,\nsiz toprak altında ulu köklerimizsiniz\n             yatarsınız al kanlar içinde.\nŞehitler, Kuvâyi Milliye şehitleri,\n             siz toprak altında derin uykudayken\n                       düşmanı çağırdılar,\n                                   satıldık, uyanın!\nBiz toprak üstünde derin uykulardayız,\n             kalkıp uyandırın bizi!\n                             Uyandırın bizi!\nŞehitler, Kuvâyi Milliye şehitleri,\n             mezardan çıkmanın vaktidir!"
    },
    {
        "link": "http://siir.me/japon-balikcisi",
        "poem_text": "Denizde bir bulutun öldürdüğü\n                                        Japon balıkçısı genç bir adamdı.\n                                        Dostlarından dinledim bu türküyü\n                                        Pasifik\\'te sapsarı bir akşamdı.\n\nBalık tuttuk yiyen ölür.\nElimize değen ölür.\nBu gemi bir kara tabut,\nlumbarından giren ölür.\n\nBalık tuttuk yiyen ölür,\nbirden değil, ağır ağır,\netleri çürür, dağılır.\nBalık tuttuk yiyen ölür.\n\nElimize değen ölür.\nTuzla, güneşle yıkanan\nbu vefalı, bu çalışkan\nelimize değen ölür.\nBirden değil, ağır ağır,\netleri çürür, dağılır.\nElimize değen ölür...\n\nBadem gözlüm, beni unut.\nBu gemi bir kara tabut,\nlumbarından giren ölür.\nÜstümüzden geçti bulut.\n\nBadem gözlüm beni unut.\nBoynuma sarılma, gülüm,\nbenden sana geçer ölüm.\nBadem gözlüm beni unut.\n\nBu gemi bir kara tabut.\nBadem gözlüm beni unut.\nÇürük yumurtadan çürük,\nbenden yapacağın çocuk.\nBu gemi bir kara tabut.\nBu deniz bir ölü deniz.\nİnsanlar ey, nerdesiniz?\n                           Nerdesiniz?"
    },
    {
        "link": "http://siir.me/yasadiklarimdan-ogrendigim-bir-sey-var",
        "poem_text": "Yaşadıklarımdan öğrendiğim bir şey var:\nYaşadın mı, yoğunluğuna yaşayacaksın bir şeyi\nSevgilin bitkin kalmalı öpülmekten\nSen bitkin düşmelisin koklamaktan bir çiçeği\n\nİnsan saatlerce bakabilir gökyüzüne\nDenize saatlerce bakabilir, bir kuşa, bir çocuğa\nYaşamak yeryüzünde, onunla karışmaktır\nKopmaz kökler salmaktır oraya\n\nKucakladın mı sımsıkı kucaklayacaksın arkadaşını\nKavgaya tüm kaslarınla, gövdenle, tutkunla gireceksin\nVe uzandın mı bir kez sımsıcak kumlara\nBir kum tanesi gibi, bir yaprak gibi, bir taş gibi dinleneceksin\n\nİnsan bütün güzel müzikleri dinlemeli alabildiğine\nHem de tüm benliği seslerle, ezgilerle dolarcasına\n\nİnsan balıklama dalmalı içine hayatın\nBir kayadan zümrüt bir denize dalarcasına\n\nUzak ülkeler çekmeli seni, tanımadığın insanlar\nBütün kitapları okumak, bütün hayatları tanımak arzusuyla yanmalısın\nDeğişmemelisin hiç bir şeyle bir bardak su içmenin mutluluğunu\nFakat ne kadar sevinç varsa yaşamak özlemiyle dolmalısın\n\nVe kederi de yaşamalısın, namusluca, bütün benliğinle\nÇünkü acılar da, sevinçler gibi olgunlaştırır insanı\nKanın karışmalı hayatın büyük dolaşımına\nDolaşmalı damarlarında hayatın sonsuz taze kanı\n\nYaşadıklarımdan öğrendiğim bir şey var:\nYaşadın mı büyük yaşayacaksın, ırmaklara,göğe,bütün evrene karışırcasına\nÇünkü ömür dediğimiz şey, hayata sunulmuş bir armağandır\nVe hayat, sunulmuş bir armağandır insana"
    },
    {
        "link": "http://siir.me/besinci-mektup",
        "poem_text": "Ayrılık diye bir şey yok.\nBu bizim yalanımız.\nSevmek var aslında, özlemek var, beklemek var.\nŞimdi neredesin? Ne yapıyorsun?\n\nGüneş çoktan doğdu.\nUyanmış olmalısın.\nSaçlarını tararken beni hatırladın, değil mi?\nÖyleyse ayrılmadık.\nSadece özlemliyiz ve bekliyoruz.\n\nZamanı hatırlatan her şeyden nefret ediyorum.\nÖnce beklemekten.\nÖmür boyunca ya bekliyor ya bekletiyor insan.\nİkisi de kötü, ikisi de hazin tarafı yaşantımızın.\n\nBir çocuğun önce doğmasını bekliyorlar,\nSonra yürümesini, konuşmasını, büyümesini...\nZaman ilerliyor, bu defa para kazanmasını,\nKanunlara saygı göstermesini,\nİnsanları sevmesini, aldanmasını, aldatmasını bekliyorlar.\n\nVe sonra ölümü bekleniyor insanoğlunun.\nYa o? Ya o?\nİnsanlardan dostluk bekliyor, sevgilisinden sadakat,\nÇocuklarından saygı ve bir parça huzur bekliyor,\nSaadet bekliyor yaşamaktan.\n\nZaman ilerliyor, bir gün o da ölümü bekliyor artık.\nAradıklarının çoğunu bulamamış,\nBeklediklerinin çoğu gelmemiş bir insan olarak\nGöçüp gidiyor bu dünyadan.\n\nİşte yaşamak maceramız bu.\nYaşarken beklemek, beklerken yaşamak\nVe yaşayıp beklerken ölmek!\n\nÖzleme bir diyeceğim yok.\nO kömür kırıntıları arasında parlayan bir cam parçası.\nO nefes alışı sevgimizin, kavuşmalarımızın anlamı.\nO tek güzel yönü bekleyişlerimizin.\n\nİnsanlığımız özleyişlerimizle alımlı,\nYaşantımız özlemlerle güzel.\nÖzlemin buruk bir tadı var, hele seni özlemenin.\nBir kokusu var bütün çiçeklere değişmem.\nBir ışığı var, bir rengi var seni özlemenin, anlatılmaz.\n\nVerdiğin bütün acılara dayanıyorsam;\nSeni özlediğim içindir.\nBeklemenin korkunç zehri öldürmüyorsa beni;\nSeni özlediğim içindir.\nYaşıyorsam; içimde umut varsa,\nYine seni özlediğim içindir.\n\nSeni bunca özlemesem; bunca sevemezdim ki!"
    },
    {
        "link": "http://siir.me/tahirle-zuhre-meselesi",
        "poem_text": "Tahir olmak da ayıp değil Zühre olmak da\nhattâ sevda yüzünden ölmek de ayıp değil,\nbütün iş Tahirle Zühre olabilmekte\nyani yürekte.\n\nMeselâ bir barikatta dövüşerek\nmeselâ kuzey kutbunu keşfe giderken\nmeselâ denerken damarlarında bir serumu\n                             ölmek ayıp olur mu?\n\nTahir olmak da ayıp değil Zühre olmak da\nhattâ sevda yüzünden ölmek de ayıp değil.\n\nSeversin dünyayı doludizgin\nama o bunun farkında değildir\nayrılmak istemezsin dünyadan\nama o senden ayrılacak\nyani sen elmayı seviyorsun diye\nelmanın da seni sevmesi şart mı?\nYani Tahiri Zühre sevmeseydi artık\nyahut hiç sevmeseydi\nTahir ne kaybederdi Tahirliğinden?\n\nTahir olmak da ayıp değil Zühre olmak da\nhattâ sevda yüzünden ölmek de ayıp değil."
    }
]